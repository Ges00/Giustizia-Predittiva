1) Tribunale di Brescia - Ordinanza del 10 maggio 2018 (Giudice: Dott.ssa Silvia Mossi)Diritto del lavoro >Licenziamento per giustificato motivo oggettivo >Società con più di 15 dipendenti >Omissione delprevio tentativo di conciliazioneobbligatorio >PredizioneSE la società in possesso del requisito dimensionale di cui all’art. 18 l. n. 300/1970 non esperisce il previo tentativo della conciliazione obbligatorio ALLORA il licenziamento per giustificato motivo oggettivo del lavoratore è illegittimo.Atto con cui il datore di lavoro interrompe unilateralmente il rapporto lavorativo per ragioni attinenti all’organizzazione aziendale (diritto al preavviso).Link al casoLink alla massimaLink alla decisioneLink al provvedimentoLink al casoNel caso di specie, il dipendente responsabile amministrativo di una cooperativa agricola era stato licenziato per motivi di riorganizzazione aziendale. Il datore di lavoro aveva, tuttavia, omesso di esperire il previo tentativo di conciliazione obbligatorio con vizio dell’intera procedura di licenziamento e applicazione della tutela di cui all’art. 18,  co. 6, l.n. 300/1977. Link alla massimaIn ipotesi di licenziamento per giustificato motivo oggettivo, l’omissione, da parte della società in possesso del requisito dimensionale di cui all’art. 18 l. n. 300/1970, del previo esperimento del tentativo di conciliazione obbligatorio di cui all’art. 7 l. n. 604/1966, comporta la corresponsione in favore del lavoratore di un’indennità risarcitoria onnicomprensiva da determinare in relazione alla gravità della violazione formale o procedurale.  In forza della ratio deflattiva del contenzioso giudiziale ex art. 7 predetto e nel pubblico interesse, il rapporto di lavoro è risolto con condanna del datore di lavoro al pagamento di un’indennità risarcitoria dalla quale, attesa la sua natura omnicomprensiva, non dovrà essere dedotto l’aliunde perceptum non essendo previsto dall’art. 18, co. 6, l. n. 300/1970.Link alla decisioneIl Tribunale ha accolto:- la domanda di dichiarazione di illegittimità del licenziamento per violazione dell’art. 7, l. n. 604/1966, con conseguente applicazione della tutela ex art. 18, co. 6, l. n. 300/1970.Link al provvedimentoParole chiaveLicenziamento per giustificato motivo oggettivo - requisito dimensionale - art. 18 l. n. 300/1970 - omissione - conciliazione obbligatoria - art. 7 l. n. 604/1966 - indennità risarcitoria - violazione formale / procedurale - responsabile amministrativo - cooperativa agricola - riorganizzazione aziendale - art. 2105 c.c. - sottrazione documenti aziendali - onere della prova - obbligo di repechage2) Tribunale di Brescia - Sentenza del 28 giugno 2018, n. 579 (Giudice: Dott.ssa Silvia Mossi)Diritto del lavoro >Licenziamento per giustificato motivo oggettivo >Soppressione della mansione >Onere della prova per il datore di lavoro >PredizioneSE il datore di lavoro intende legittimamente licenziare un lavoratore per soppressione del posto cui era addetto ALLORA deve dimostrare, anche mediante il ricorso a presunzioni, la riconducibilità del recesso a progetti o scelte datoriali e l’impossibilità del reimpiego del lavoratore in mansioni diverse.Atto con cui il datore di lavoro interrompe unilateralmente il rapporto lavorativo per ragioni attinenti all’organizzazione aziendale (diritto al preavviso).Link al casoLink alla massimaLink alla decisioneLink al provvedimentoLink al casoNel caso di specie il datore di lavoro, a fronte della crisi economica che aveva colpito l’azienda,  procedeva al licenziamento dei dipendenti a partire da quelli dotati di minore professionalità. Egli, tuttavia, provava adeguatamente le asserite modifiche organizzative che avrebbero comportato la contrazione delle attività e l’impossibilità di reimpiego del ricorrente, rendendo illegittimo il licenziamento intimato. Link alla massimaÈ legittimo, ai sensi dell’ art. 3, l. n. 604/1966, il licenziamento individuale per giustificato motivo oggettivo nel caso di: (i) soppressione del settore lavorativo o del reparto o del posto cui era addetto il dipendente, senza che sia necessaria la soppressione di tutte le mansioni in precedenza attribuite allo stesso; (ii) riferibilità della soppressione a progetti o scelte datoriali - insindacabili dal Giudice quanto ai profili di congruità e opportunità purché effettivi e non simulati - diretti ad incidere sulla struttura e sull’organizzazione dell’impresa, ovvero sui suoi processi produttivi, compresi quelli finalizzati ad una migliore efficienza ovvero ad incremento di redditività; (iii) impossibilità di reimpiego del lavoratore in mansioni diverse, elemento che, inespresso a livello normativo, trova giustificazione sia nella tutela costituzionale del lavoro sia nel carattere necessariamente effettivo e non pretestuoso della scelta datoriale, che non può essere condizionata da finalità espulsive legate alla persona del lavoratore. Il datore di lavoro può assolvere l’onere probatorio in merito alla sussistenza di questi presupposti anche mediante il ricorso a presunzioni, restando escluso che sul lavoratore incomba un onere di allegazione dei posti assegnabili (conf. Cass. n. 24882/2017).Link alla decisioneIl Tribunale:- ha accolto la domanda di dichiarazione dell’illegittimità del licenziamento per giustificato motivo oggettivo con condanna all’immediata riassunzione del ricorrente o, in alternativa, al pagamento in suo favore di un’indennità risarcitoria.Link al provvedimentoParole chiave Licenziamento per giustificato motivo oggettivo - inquadramento contrattuale - onere della prova - crisi economica - soppressione mansione - criteri di scelta - minore professionalità - art. 3, l. n. 604/1966 - obbligo di reimpiego - art. 41 C.3) Tribunale di Brescia - Sentenza del 29 gennaio 2018, n. 89 (Giudice: Dott.ssa Mariarosa Pipponzi)Diritto del lavoro >Licenziamento per giustificato motivo oggettivo >Riduzione dell’orario di lavoro per crisi aziendale >Onere della prova del datore di lavoro >PredizioneSE il datore di lavoro prova le ragioni della riduzione dell’orario di lavoro, il nesso di causalità con il licenziamento del lavoratore che rifiuti la suddetta riduzione di orario e l’impossibilità di impiego di quest’ultimo in altri ruoli ALLORA è legittimo il licenziamento del prestatore di lavoro.Atto con cui il datore di lavoro interrompe unilateralmente il rapporto lavorativo per ragioni attinenti  all’organizzazione aziendale (diritto al preavviso).Link al caso Link alla massimaLink alla decisioneLink al provvedimentoLink al casoNel caso di specie il dipendente assunto quale gerente di un’attività di ristorazione era stato licenziato a causa della forte crisi economica che aveva costretto ad una riorganizzazione aziendale con riduzione dell’orario di lavoro dei dipendenti. Il datore di lavoro, nonostante i tentativi di rilancio esperiti, a fronte della progressiva contrazione delle vendite e  dell’impossibilità di accedere agli ammortizzatori sociali in deroga, constatava di non poter raggiungere un accordo con il dipendente che rifiutava la riduzione dell’orario di lavoro, vedendosi costretto ad inviare la lettera di recesso.Link alla massimaIn ipotesi di giustificato motivo oggettivo, è onere del datore di lavoratore provare la sussistenza del giustificato motivo oggettivo di recesso e, quindi, fornire la prova dell’effettività delle ragioni poste a fondamento del licenziamento nonché dell’esistenza del nesso di causalità tra le ragioni inerenti all’attività produttiva o l’organizzazione del lavoro ed il licenziamento della lavoratore e dell’impossibilità di impiegarlo in altri ruoli e mansioni nell’ambito dell’organizzazione aziendale. È, invece, onere del lavoratore allegare le possibilità di reimpiego all’interno dei settori produttivi ancora attivi della società per consentirne al giudice la verifica (conf. Cass. n. 25201/2016). Ai fini della legittimità del licenziamento individuale intimato per giustificato motivo oggettivo l’andamento economico negativo dell’azienda può non costituire un presupposto fattuale che il datore di lavoro deve necessariamente provare ed il Giudice accertare, essendo sufficiente che le ragioni inerenti all’attività produttiva ed all’organizzazione del lavoro, tra le quali non si esclude quella diretta ad una migliore efficienza gestionale o ad un incremento della redditività dell'impresa, determinino un effettivo mutamento dell’assetto organizzativo attraverso la soppressione di un’individuata posizione lavorativa.Di conseguenza, nel caso di cambiamento dell’organizzazione lavorativa che implichi anche una riduzione della forza lavoro, il licenziamento per giustificato motivo oggettivo è affidato alla libera iniziativa imprenditoriale anche laddove è volta solo ad ottenere il migliore risultato economico. La valutazione in merito alla sussistenza del motivo oggettivo di licenziamento, determinato da ragioni inerenti all’attività produttiva e della scelta dei criteri di gestione dell’impresa, è insindacabile dal Giudice essendo l’iniziativa economica una libertà tutelata dall’art. 41 Cost. Il Giudice potrà verificare la reale sussistenza del motivo addotto dall’imprenditore attraverso un apprezzamento delle prove che è incensurabile in sede di legittimità se effettuato con motivazione coerente e completa (conf. Cass. n. 579/2013).Ai fini della determinazione in concreto della legittimità del recesso esercitato, non è sufficiente evocare nella lettera di licenziamento la soppressione del posto di lavoro ma occorre indicare la decisione organizzativa (oggettivamente verificabile) che a monte determina tale soppressione poiché è necessario che tale riassetto sia all’origine del licenziamento, anziché costituirne mero effetto di risulta (conf. Cass. n. 24502/11).Link alla decisioneIl Tribunale ha rigettato l’impugnazione del licenziamento proposta dal lavoratore ritenendo espletato l’onere motivazionale prescritto ex lege da parte del datore di lavoro attraverso la specificazione della decisione organizzativa e del nesso di causalità fra la scelta imprenditoriale ed il licenziamento del lavoratore.Link al provvedimentoParole chiave Licenziamento per giustificato motivo oggettivo - onere della prova - nesso di causalità - reimpiego - riduzione orario lavoro - art. 41 Cost.4) Tribunale di Brescia -  Sentenza del 29 novembre 2018, n. 915 (Giudice: Dott.ssa Mariarosa Pipponzi)Diritto del lavoro >Licenziamento per giustificato motivo oggettivo >Licenziamento di lavoratori fungibili e libera iniziativa del datore di lavoro >Onere della prova >Predizione SE il datore di lavoro, in presenza di una esigenza di riduzione di personale omogeneo e fungibile, non dimostra di avere rispettato, nella scelta dei lavoratori da licenziare, le regole di correttezza e buona fede ALLORA il licenziamento del lavoratore è illegittimo.Atto con cui il datore di lavoro interrompe unilateralmente il rapporto lavorativo per ragioni attinenti alla riorganizzazione aziendale (diritto al preavviso).Link al caso Link alla massimaLink alla decisioneLink al provvedimentoLink al casoNel caso di specie il datore di lavoro, essendo tutte le posizioni equivalenti e tutti i lavoratori potenzialmente licenziabili, non poteva ricorrere, nella scelta del lavoratore da licenziare, né al normale criterio della posizione lavorativa da sopprimere, in quanto non più necessaria, né al criterio dell’impossibilità di repechage. Il licenziamento veniva ritenuto illegittimo in quanto il datore di lavoro non aveva dimostrato di avere rispettato, nella scelta del lavoratore da licenziare, sia il divieto di atti discriminatori, sia le regole di correttezza e buona fede.Link alla massimaNell’ipotesi in cui il giustificato motivo oggettivo di licenziamento si identifichi nella generica esigenza di riduzione di personale omogeneo e fungibile, il datore di lavoro non può ricorrere né al normale criterio della posizione lavorativa da sopprimere, in quanto non più necessaria, né al criterio dell’impossibilità di repechage, in quanto tutte le posizioni lavorative sono equivalenti e tutti i lavoratori sono potenzialmente licenziabili. La scelta del dipendente (o dei dipendenti) da licenziare non è totalmente libera per il datore di lavoro poiché egli deve rispettare sia il divieto di atti discriminatori sia le regole di correttezza (artt. 1175 e 1375 c.c.) cui deve essere informato ogni comportamento delle parti del rapporto obbligatorio e, quindi, anche il recesso di una di esse (conf. Cass. n. 16144/2001).A fronte della totale fungibilità tra i dipendenti, i criteri obiettivi in forza dei quali la scelta del datore di lavoro si conforma ai dettami di correttezza e buona fede sono, salvo diverso accordo sindacale, i medesimi dettati per i licenziamenti collettivi e, in via analogica, sono i carichi di famiglia e l’anzianità (conf. Cass. nn. 11124/2004, n. 13058/2003, n. 13058/2003, n. 16144/2001).Link alla decisioneIl Tribunale, accogliendo il ricorso, ha dichiarato l’illegittimità del licenziamento intimato alla ricorrente e ha condannato il datore di lavoro al pagamento di un’indennità risarcitoria.Link al provvedimentoParole chiaveLicenziamento per giustificato motivo oggettivo - criteri di scelta - onere della prova - riorganizzazione aziendale - riduzione di personale omogeneo e fungibile - repechage - art. 1175 - art. 1375 c.c.