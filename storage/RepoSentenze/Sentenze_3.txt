1) Tribunale di Brescia - Sentenza del 25 ottobre 2018, n. 819 (Giudice: Dott.ssa Silvia Mossi)Diritto del lavoro >Infortunio sul lavoro >Accertamento della responsabilità penale >Azione di regresso prestazioni erogate all’infortunato >Predizione SE è accertata la responsabilità penale del datore di lavoro ALLORA l’INAIL ha diritto alla rivalsa delle prestazioni assicurative erogate al lavoratore infortunato.Link al casoLink alla massimaLink alla decisioneLink al provvedimentoLink al casoNel caso di specie il lavoratore addetto ad operazioni di assemblaggio e finitura di carpenteria, si infortunava nell’atto di assiemare e saldare elementi in acciaio molto pesanti poiché il sistema di sollevamento della gru carroponte era privo del dispositivo di sicurezza sull’imbocco dei ganci della catena a due rami, circostanza che durante la movimentazione del manufatto, aveva provocava il rilascio ingiustificato del carico che travolgeva il lavoratore. L’INAIL aveva agito in regresso nei confronti del datore di lavoro penalmente responsabile delle lesioni subite dal lavoratore, ottenendo l’accertamento della responsabilità civile ottenendo la condanna dello stesso.Link alla massimaNell’ipotesi di responsabilità penale accertata nei confronti del datore di lavoro o dei suoi preposti alla direzione dell’azienda o alla sorveglianza dell’attività lavorativa, l’azione esercitata dall’INAIL verso le persone civilmente responsabili per la rivalsa delle prestazioni erogate all’infortunato configura la speciale azione di regresso spettante jure proprio all’Istituto ai sensi degli artt. 10 e 11 d.p.r. n. 1124/1965. L’azione di regresso è esperibile sia nei confronti del datore di lavoro sia verso i soggetti responsabili o corresponsabili dell’infortunio a causa della condotta da essi tenuta in attuazione dei loro compiti di preposizione o di meri addetti all’attività lavorativa. Questi ultimi, pur essendo estranei al rapporto assicurativo, rappresentano organi o strumenti mediante i quali il datore di lavoro ha violato l’obbligo di garantire la sicurezza nel luogo di lavoro, senza che a ciò sia di ostacolo la possibile affermazione della loro responsabilità solidale, atteso che l’art. 2055 c.c. consente la diversità dei rispettivi titoli di responsabilità (conf. Cass. nn. 17486/2013, 8136/08, 6212/2008, 16141/2004).La responsabilità conseguente alla violazione dell’art. 2087 c.c. ha natura contrattuale sicché il lavoratore che agisca per il riconoscimento del danno da infortunio e l’Istituto assicuratore che agisca in via di regresso devono allegare e provare l’esistenza dell’obbligazione lavorativa, del danno ed il nesso causale di questo con la prestazione. Viceversa, il datore di lavoro deve provare: (i) che il danno è dipeso da causa a lui non imputabile, avendo adempiuto al suo obbligo di sicurezza attraverso la predisposizione di tutte le misure per evitare il danno; e (ii) che gli esiti dannosi sono stati determinati da un evento imprevisto ed imprevedibile (conf. Cass. nn. 10529/2008, 12445/2006).Al fine di valutare la fondatezza del diritto dell’INAIL ad agire in via di regresso nei confronti dei pretesi responsabili civili, occorre valutare se l’infortunio subito dal lavoratore si sia verificato nel corso dello svolgimento dell’attività di lavoro e se l’evento dannoso integri gli estremi di un reato perseguibile d’ufficio. In questo caso, la pronuncia sentenza di patteggiamento divenuta definitiva, pur non contenendo un accertamento capace di fare stato nel giudizio civile, si apprezza quale ipotesi di responsabilità di cui il Giudice di merito non può escludere il rilievo senza adeguata motivazione (conf. Cass. n. 23906/2007).Link alla decisione Il Tribunale ha accolto:-	 la domanda incidentale di accertamento della responsabilità penale del datore di lavoro per l’infortunio sul lavoro subito dal lavoratore;-	 la domanda di condanna del convenuto al pagamento a favore dell’Istituto della somma dichiarata erogata da quest’ultimo al lavoratore.Link al provvedimentoParole chiaveinfortunio sul lavoro - responsabilità penale - lesioni - giudicato - datore di lavoro - preposti - sorveglianza - azione di regresso - INAIL - onere della prova - danno - nesso causale - imprevedibilità - responsabilità civile - artt. 10 e 11 d.p.r. n. 1124/1965 - responsabilità solidale - art. 20552) Tribunale di Brescia - Sentenza del 12 febbraio 2018, n. 146 (Giudice: Dott.ssa Mariarosa Pipponzi)Diritto del lavoro >Infortunio sul lavoro >Violazione delle tutele sul lavoro (art. 2087 c.c.) >Risarcimento del danno >Onere della provaper il lavoratore >PredizioneSE il lavoratore fornisce prova dell’obbligazione lavorativa, del danno ed il nesso causale tra quest’ultimo e la prestazione ed il datore di lavoro non prova la dipendenza del danno da causa a lui non imputabile e, cioè, di aver adempiuto interamente all’obbligo di sicurezza, apprestando tutte le misure per evitare il danno, ALLORA ha diritto al risarcimento del danno.Link al casoLink alla massimaLink alla decisioneLink al provvedimentoLink al casoNel caso di specie veniva accolta la domanda del lavoratore addetto alle mansioni di saldatore che si infortunava durante la sistemazione di un tubolare sulla “tesi”, mansione mai svolta prima e per la quale non aveva ricevuto né alcuna formazione né alcuno strumento o presidio idoneo. Egli, operando nel rispetto delle direttive impartite dal capo squadra e senza porre in essere alcuna condotta imprudente, negligente o anomala, veniva colpito al ginocchio dal tubolare che, scivolando lo travolgeva.Link alla massimaLa responsabilità del datore di lavoro art. 2087 c.c. è di carattere contrattuale atteso che il contenuto del contratto individuale di lavoro risulta integrato per legge, ai sensi dell'art. 1374 c.c., dalla disposizione che impone l’obbligo di sicurezza e lo inserisce nel sinallagma contrattuale (conf. Cass., n. 21590/2008). Il riparto degli oneri probatori nella domanda di danno da infortunio sul lavoro si pone, di conseguenza, negli stessi termini dell’art. 1218 c.c. circa l’inadempimento delle obbligazioni. Da ciò discende che il lavoratore che agisce per il riconoscimento del danno differenziale da infortunio sul lavoro deve allegare e provare l’esistenza dell’obbligazione lavorativa, del danno ed il nesso causale tra quest’ultimo e la prestazione. Diversamente, il datore di lavoro deve provare la dipendenza del danno da causa a lui non imputabile e, cioè, di aver adempiuto interamente all’obbligo di sicurezza, apprestando tutte le misure per evitare il danno.Link alla decisioneIl Tribunale ha accolto:- la domanda di accertamento dell’esclusiva responsabilità del datore di lavoro nell’infortunio occorso al ricorrente;- la domanda di condanna del datore di lavoro al pagamento del risarcimento del danno differenziale per l’invalidità permanente e temporanea riportata dal lavoratore Tizio.Link al provvedimento Parole chiave infortunio sul lavoro - risarcimento danno - art. 2087 c.c - onere della prova - criteri di liquidazione - cenestesi lavorativa - art. 1374 c.c. - art. 1218 c.c. - inadempimento - danno differenziale - nesso causale - causa non imputabilità - usura - condotta imprudente, negligente, anomala - vigilanza /controllo - prassi 3) Tribunale di Brescia - Sentenza del 5 luglio 2018, n. 601 (Giudice: Dott.ssa Mariarosa Pipponzi)Diritto del lavoro >Infortunio sul lavoro >Violazione delle tutele sul lavoro (art. 2087 c.c.) >Risarcimento del danno >Predizione SE il datore di lavoro omette l’adozione del livello minimo di misure di sicurezza sul posto di lavoro ALLORA il lavoratore infortunato ha diritto al risarcimento del danno derivato dall’infortunio lavorativo.Link al casoLink alla massimaLink alla decisioneLink al provvedimentoLink al casoNel caso di specie il dipendente, assunto con mansioni di carpentiere, era stato incaricato di demolire dei muri in cemento armato con strumenti non adeguati allo svolgimento del lavoro (i.e. martello elettrico malfunzionante,  scala in alluminio scorrevole, allungabile e non fissa al muro, assenza di protezioni di sicurezza) e, a causa della resistenza del cemento e della maggior forza richiesta nella demolizione, aveva perso l’equilibrio cadendo a terra infortunandosiLink alla massimaIn forza degli artt. 2087 c.c. e 4 d.p.r. n. 547/55, il datore di lavoro è garante nei confronti del lavoratore e dei suoi beni personalissimi della salute ed incolumità fisico-psichica. Tale posizione di garanzia si fonda sull’obbligo di protezione dell’incolumità del lavoratore e sull’obbligo, concorrente e complementare, di controllo delle fonti di pericolo con cui il lavoratore può venire a contatto nell’espletamento della propria attività.Il livello minimo di comportamento diligente cui il datore di lavoro si deve necessariamente uniformare consiste nell’approntare tutti gli strumenti idonei, secondo la migliore scienza ed esperienza del momento storico in cui ha agito il lavoratore, ad evitare l’evento lesivo, sorvegliando, direttamente o a mezzo collaboratori, il loro concreto utilizzo da parte del lavoratore.Il datore di lavoro è titolare di una posizione di garanzia ex artt. 2087 c.c. e 4 d.p.r. n. 547/55 che lo obbliga a assicurare al lavoratore un livello minimo di comportamento diligente.Link alla decisioneIl Tribunale, in parziale accoglimento del ricorso, dichiarava improcedibili le domande svolte nei confronti del datore di lavoro e dell’appaltatore/sub-committente nel frattempo sottoposti a procedure concorsuali, con condanna del geometra di cantiere, quale condebitore solidale, al risarcimento dei danni in favore del lavoratoreLink al provvedimentoParole chiaveinfortunio sul lavoro - art. 2087 c.c - onere della prova - responsabilità solidale - art. 4 d.p.r. n. 547/55 - posizione di garanzia - controllo - fonti di pericolo - livello minimo - idoneità presidi di lavoro - scienza - esperienza - evento lesivo - appalto - danno differenziale - sanzioni civili -lesioni4)	Tribunale di Brescia - Sentenza del 25 ottobre 2018, n. 822 (Giudice: Dott.ssa Silvia Mossi)Diritto del lavoro >Infortunio sul lavoro >Malattia professionale- mansioni usuranti >PredizioneSE il lavoratore non fornisce la prova della connessione tra la malattia professionale e la nocività dell’ambiente di lavoro ALLORA non ha diritto al risarcimento del dannoLink al casoLink alla massimaLink alla decisioneLink al provvedimentoLink al casoNel caso di specie l’operaio addetto al c.d. appendimento di polli e tacchini alla catena e all’evisceramento dei capi animali non aveva dimostrato la condotta colposa della datrice di lavoro la quale, per contro, aveva fornito idonei elementi atti ad escludere l’imputabilità alla stessa di alcuna responsabilità nella causazione dei danni lamentati (i.e. attività formativa del personale in materia di sicurezza, visite sanitarie per i dipendenti, predisposizione di misure organizzative atte a evitare il sovraccarico degli arti superiori dei lavoratori, etc.)Link alla massimaIn tema di risarcimento del danno derivante da malattia professionale, la responsabilità del datore di lavoro, ex art. 2087 c.c., non si configura quale ipotesi di responsabilità oggettiva in quanto essa è connessa alla violazione degli obblighi di comportamento imposti da norme di legge o suggeriti dalle conoscenze sperimentali o tecniche del momento. È onere del lavoratore, che lamenti di avere subito un danno alla salute a causa dell’attività lavorativa svolta, provare l’esistenza del danno, la nocività dell’ambiente di lavoro, il nesso tra l’uno e l’altro e, solo ove riesca a fornire la prova di tali circostanze, sussiste per il datore di lavoro l’onere di provare, al contrario, di avere adottato tutte le cautele necessarie ad impedire il verificarsi del danno e il difetto di collegamento causale tra la malattia del dipendente l’inosservanza di tali obblighi (conf. Cass. n.12467/ 2003).Link alla decisioneIl Tribunale ha rigettato il ricorso per genericità del quadro probatorio fornito dal ricorrente.Link al provvedimento	Parole chiaveInfortunio sul lavoro - malattia professionale - mansioni usuranti - risarcimento - danno non patrimoniale - art. 2087 c.c. - omissione - presidi di lavoro - onere della prova - danno - nocività ambiente di lavoro - nesso di causalità - responsabilità soggettiva - colpa 5)	Tribunale di Brescia - Sentenza del 12 aprile 2018, n. 334 (Giudice: Dott.ssa Mariarosa Pipponzi)Diritto del lavoro >Infortunio sul lavoro >Esecuzione non corretta delle mansioni di lavoro >Onere della prova per il lavoratore >Violazione delle tutele sullavoro (art. 2087 c.c.) >Predizione SE il lavoratore, nonostante la formazione ricevuta, svolge le mansioni lavorative in modo non corretto ALLORA non ha diritto al risarcimento del danno da infortunio lavorativo.Link al casoLink alla massimaLink alla decisioneLink al provvedimentoLink al casoNel caso di specie l’operatore ecologico addetto alla raccolta rifiuti porta a porta si era infortunato una spalla a causa del lancio di uno scatolone di peso elevato nell’atto di caricarlo sugli appositi mezzi di trasporto, nonostante avesse ricevuto adeguata formazione e fosse stato munito di tutte le attrezzature e presidi antinfortunistici necessari.Link alla massimaIn ipotesi di infortunio sul lavoro, permane in capo al datore di lavoro l’onere di dedurre e provare in giudizio di aver rispettato il livello minimo di comportamento diligente consistente nell’approntare tutti gli strumenti idonei, secondo la migliore scienza ed esperienza del momento storico in cui ha agito il lavoratore, ad evitare l’evento lesivo e sorvegliandone o facendone sorvegliare, al contempo, il loro concreto utilizzo da parte del lavoratore.La condotta del lavoratore che consapevolmente svolge le mansioni lavorative in modo difforme dalle direttive e dalla formazione ricevuta comporta l’imputazione dell’evento dannoso alla sua esclusiva condotta.Link alla decisioneIl Tribunale, valutato il quadro probatorio offerto dalle parti, ha respinto il ricorso.Link al provvedimentoParole chiaveInfortunio sul lavoro - esecuzione delle mansioni - art. 2087 c.c. - onere della prova - livello minimo di diligenza - presidi di lavoro - evento lesivo - controllo - cautele - integrità fisica - particolarità del lavoro - esperienza - tecnica6)	Tribunale di Brescia - Sentenza del 1 febbraio 2018, n. 98 (Giudice: Dott. Ignazio Onni)Diritto del lavoro >Infortunio sul lavoro >Condotta atipica del lavoratore >Onere della prova per il lavoratore >Violazione delle tutele sul lavoro (art. 2087 c.c.) >PredizioneSE il lavoratore tiene una condotta atipica rispetto al procedimento lavorativo e alle direttive ricevute ALLORA non ha diritto al risarcimento del danno da infortunio lavorativo.Link al casoLink alla massimaLink alla decisioneLink al provvedimentoLink al caso Nel caso di specie il lavoratore, operaio presso le isole ecologiche gestite dal datore di lavoro, nel rimuovere un vecchio televisore posto in posizione non sicura all’interno dell’apposito contenitore, non si curava dell’avvertimento del referente procedendo ugualmente e rimanendo travolto da diversi televisori.Link alla massimaIn ipotesi di infortunio sul lavoro, la responsabilità del datore di lavoro, in relazione al precetto stabilito dall’art. 2087 c.c., è esclusa laddove il danno sia stato provocato da una condotta del lavoratore dipendente del tutto atipica rispetto al procedimento lavorativo ed alle direttive ricevute tanto da porsi come causa esclusiva dell’evento dannoso.Link alla decisioneIl Tribunale ha rigettato il ricorso.Link al provvedimentoParole chiaveInfortunio sul lavoro - lesioni colpose - condotta atipica - onere della prova - dinamica - art. 2087 c.c. - causa esclusiva - evento dannoso - art. 2043 c.c.