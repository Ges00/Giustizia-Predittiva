1) Tribunale di Brescia - Ordinanza del 16 ottobre 2018 (Giudice: Dott.ssa Silvia Mossi)Diritto del lavoro >Licenziamento disciplinare per giusta causa >Attività extra lavorativa durante la malattia >PredizioneSE il lavoratore svolge attività lavorative incompatibili con lo stato di malattia, quando ciò possa pregiudicare o ritardare la guarigione o il rientro in servizio, ALLORA è legittimo il licenziamento per giusta causa.Sanzione massima comminabileimmediatamente in caso di condotta lesivadel vincolo di fiducia tra datore di lavoro e lavoratore (assenza di c.d. preavviso).Link al casoLink alla massimaLink alla decisioneLink al provvedimentoLink al casoNel caso di specie, la dipendente di un’azienda di cosmesi, assente dal lavoro per un intervento chirurgico ad una spalla, aveva svolto attività quale istruttrice di fitness e body building durante il periodo di malattia, senza prestare attenzione alla propria condizione fisica, svolgendo attività fisica a corpo libero e con sollevamento di pesi di considerevole entità sulle spalle. Il tutto documentato da immagini fotografiche pubblicate sul sito internet della dipendente stessa. Link alla massima L’attività extra-lavorativa svolta dal lavoratore durante lo stato di malattia configura la violazione degli specifici obblighi contrattuali di diligenza e fedeltà nonché dei doveri generali di correttezza e buona fede: sia nell’ipotesi in cui tale attività esterna risulti, di per sé, sufficiente a far presumere l’inesistenza della malattia; sia nel caso in cui la medesima attività, valutata con giudizio ex ante in relazione alla natura della patologia e delle mansioni svolte, possa pregiudicare o ritardare la guarigione o il rientro in servizio (conf. Cass. n. 10416/2017). Tale condotta costituisce grave inadempimento idoneo ad integrare un illecito disciplinare tanto qualora da esso derivi un’effettiva impossibilità temporanea della ripresa del lavoro, quanto qualora la ripresa sia solo messa in pericolo dalla condotta imprudente del lavoratore (conf. Cass. n. 16465/2015).Link alla decisioneIl Tribunale ha rigettato:-	la domanda di dichiarazione di illegittimità del licenziamento con conseguente reintegrazione della lavoratrice nel posto di lavoro;-	la domanda di condanna del datore di lavoro ad un’indennità risarcitoria.Link al provvedimentoParole chiaveLicenziamento per giusta causa - attività extra-lavorativa - malattia - diligenza - buona fede - presunzione - giudizio ex ante - patologia - pregiudizio - condotta - grave inadempimento - illecito  - disciplinare - imprudenza - rischio2) Tribunale di Brescia - Sentenza del 28 maggio 2018, n. 477 (Giudice: Dott.ssa Mariarosa Pipponzi)Diritto del lavoro >Licenziamento disciplinare per giusta causa >Insubordinazione >Rifiuto di ricevere la lettera di recesso >PredizioneSE il lavoratore, raggiunti i requisiti pensionistici di vecchiaia, si rifiuta di ricevere la lettera di licenziamento e non si presenta al lavoro ALLORA è legittimo il licenziamento per giusta causa.Sanzione massima comminabile immediatamente in caso di condotta lesiva del vincolo di fiducia tra datore di lavoro e lavoratore (assenza di c.d. preavviso).Link al casoLink alla massimaLink alla decisioneLink al provvedimentoLink al casoNel caso di specie la dipendente assunta part-time a tempo indeterminato con mansioni di operaia addetta alle pulizie, raggiunti i requisiti pensionistici, si rifiutava di ricevere la lettera di licenziamento intimatole dal datore di lavoro e ometteva di esercitare l’opzione spettante agli ultrasessantenni che le avrebbe permesso di proseguire nel rapporto di lavoro. Link alla massimaIn ipotesi di licenziamento, si deve distinguere tra la forma necessariamente scritta ed il mezzo di trasmissione della comunicazione impiegata per il recesso (conf. Cass. n. 23061/2007). Il rifiuto del lavoratore di ricevere l’atto scritto di licenziamento non impedisce il perfezionamento della relativa comunicazione sia perché il rifiuto di una prestazione da parte del destinatario non può risolversi a danno dell’obbligato, inficiandone l’adempimento, sia perché, nell’ambito del rapporto di lavoro, il dipendente ha l’obbligo di ricevere comunicazioni, anche formali, sul posto di lavoro e durante l’orario di lavoro, in dipendenza del potere direttivo e disciplinare al quale è sottoposto (conf. Cass. nn. 12571/1999, 23061/2007, 26390/2008, 20272/2009, 7390/2013, 23503/2017).Link alla decisioneIl Tribunale ha respinto l’impugnazione del licenziamento proposta dal lavoratore.Link al provvedimentoParole chiaveLicenziamento per giustificato motivo soggettivo - insubordinazione - forma della comunicazione - onere della prova  - trasmissione  - recesso  - rifiuto di ricezione - requisiti pensionistici - diritto di opzione - prosecuzione rapporto di lavoro - art. 2 d.lgs. 23/20153) Tribunale di Brescia - Sentenza del 1° marzo 2018, n. 208 (Giudice: Dott.ssa Mariarosa Pipponzi)Diritto del lavoro >Licenziamento disciplinare per giusta causa >Insubordinazione >Assenza ingiustificata >PredizioneSE il lavoratore si rifiuta di svolgere la prestazione per la quale è stato assunto ALLORA è legittimo il licenziamento per giusta causa.Sanzione massima comminabile immediatamente in caso di condotta lesiva del vincolo di fiducia tra datore di lavoro e lavoratore (assenza di c.d. preavviso).Link al caso Link alla massimaLink alla decisioneLink al provvedimentoLink al casoNel caso di specie, il lavoratore autista addetto alla consegna della biancheria pulita e raccolta di quella sporca presso la clientela affidatagli, in più occasioni mostrava il proprio spregio per le direttive impartitegli dai superiori, ometteva o errava a consegnare la merce a clienti, si rifiutava di svolgere la prestazione per la quale era stato assunto, si presentava con ritardo sul posto di lavoro, abbandonava ingiustificatamente e/o non si presentava al lavoro. Link alla massima In ipotesi di licenziamento per motivi disciplinari, in virtù della regola della specificità della contestazione dell’addebito è necessario che il tenore della contestazione sia tale da consentire al lavoratore di individuare, nella loro materialità, i fatti nei quali il datore di lavoro ravvisa l’infrazione disciplinare, non essendo necessaria l’indicazione anche del giorno e dell’ora in cui gli stessi fatti sono stati commessi (conf. Trib. Milano 1/10/2007).È  irrilevante che la contestazione di una grave insubordinazione elevata al lavoratore non sia riportata nell’elencazione delle ipotesi di giusta causa di licenziamento contenuta nei contratti collettivi in quanto la stessa, al contrario che per le sanzioni disciplinari con effetto conservativo, ha valenza meramente esemplificativa. Non è esclusa, pertanto, la sussistenza di una giusta causa di licenziamento per un grave inadempimento o per un grave comportamento del lavoratore contrario alle norme della comune etica o del comune vivere civile a condizione che tale grave inadempimento o tale grave comportamento, con apprezzamento di fatto del Giudice di merito non sindacabile in sede di legittimità se congruamente motivato, abbia fatto venir meno il rapporto fiduciario tra datore di lavoro e lavoratore (conf. Cass. n. 5372/2004).Link alla decisioneIl Tribunale ha respinto L’impugnazione del licenziamento proposta dal lavoratore.Link al provvedimentoParole chiaveLicenziamento per giusta causa - insubordinazione - specificità della contestazione - onere   della prova - inadempimento - omessa riconsegna degli inventari - mancata o errata consegna della merce a clienti - rifiuto alla prestazione - abbandono luogo di lavoro - assenza ingiustificata4) Tribunale di Brescia - Ordinanza del 21 marzo 2018 (Giudice: Dott.ssa Silvia Mossi)Diritto del lavoro >Licenziamento disciplinare per giusta causa >Assenza ingiustificata >Predizione SE il lavoratore omette di presentarsi sul luogo di lavoro prolungando ingiustificatamente il periodo di ferie ALLORA il datore di lavoro può intimare il licenziamento per giusta causa. Sanzione massima comminabile immediatamente in caso di condotta lesiva del vincolo di fiducia tra datore di lavoro e lavoratore (assenza di c.d. preavviso).Link al caso Link alla massimaLink alla decisioneLink al provvedimentoLink al casoNel caso di specie l’operaio metalmeccanico non comunicava né provava al datore di lavoro l’impossibilità a rientrare al lavoro a seguito del periodo di ferie concessogli. Il lavoratore assumeva, altresì, a giustificazione del proprio comportamento, il più grave inadempimento del datore di lavoro che gli avrebbe impedito di usufruire di ore di ferie e permessi maturati. Egli, tuttavia, non forniva alcuna prova in merito ad una eventuale richiesta  preventiva di godimento di ferie arretrate o permessi cui avesse fatto seguito il diniego del datore di lavoro. La condotta del lavoratore, in violazione dei doveri contrattuali di buona fede e diligenza che sostengono la fiducia del datore di lavoro, integra grave inadempimento non suscettibile di essere annullato dal preteso  inadempimento del datore di lavoro, non essendovi alcun rapporto di corrispettività tra la condotta tenuta dal medesimo e il prospettato inadempimento datoriale.Link alla massima	Integra la giusta causa del licenziamento per violazione dell’obbligo di diligenza, buona fede e correttezza la condotta del lavoratore che, in spregio agli obblighi sullo stesso gravanti in forza del rapporto di lavoro subordinato tra le parti, omette di presentarsi sul luogo di lavoro in orario e di svolgere le prestazioni lavorative per le quali è stato assunto.La violazione degli obblighi contrattuali posta in essere dal lavoratore costituisce grave inadempimento insuscettibile di essere eliso da un preteso inadempimento del datore di lavoro per asserita mancata concessione di ferie e/o permessi, non sussistendo in concreto alcun rapporto di corrispettività tra la condotta del lavoratore ed il prospettato inadempimento datoriale.Link alla decisioneIl Tribunale rigetta la domanda di dichiarazione dell’illegittimità del licenziamento per giusta causa con conseguente reintegro del lavoratore nel posto di lavoro e condanna del datore di lavoro al pagamento di un’indennità risarcitoria e sostitutiva del preavviso.Link al provvedimentoParole chiaveLicenziamento per giusta causa - vincolo fiduciario - corrispettività  - diligenza - buona fede - assenza ingiustificata  - inadempimento grave - ferie / permessi - corrispettività della prestazione5) Tribunale di Brescia - Ordinanza del 23 ottobre 2018 (Giudice: Dott.ssa Silvia Mossi)Diritto del lavoro >Licenziamento disciplinare per giusta causa >Insubordinazione >Violazione del codice etico bancario >PredizioneSE il lavoratore, in ragione del ruolo rivestito e delle specifiche mansioni ricoperte, opera in spregio alle regole etiche di trasparenza adottate dal datore di lavoro ALLORA è passibile di licenziamento disciplinare.Sanzione massima comminabile immediatamente  in caso di condotta lesiva del vincolo di fiducia tra datore di lavoro e lavoratore (assenza di c.d. preavviso).Link al caso Link alla massimaLink alla decisioneLink al provvedimentoLink al caso Nel caso di specie la consulente personale degli investimenti, al fine di far conseguire ad un terzo il finanziamento da parte della banca: attivava un tipo di conto corrente con condizioni di favore; inseriva nell’anagrafe della banca dati erronei ed inoltrava all’organo deliberante della procedura una busta paga alterata nell’importo della retribuzione.Link alla massima Incorre in una grave violazione degli obblighi fondamentali di diligenza e di fedeltà nell’esecuzione delle prestazioni lavorative di cui agli artt. 2104 e ss. c.c., il consulente personale degli investimenti che, al fine di far conseguire ad un terzo il finanziamento da parte della banca: (i) attiva un tipo di conto corrente con condizioni di favore, riservato ai parenti dei dipendenti attestando un legame di parentela non vero; (ii) inserisce nell’anagrafe della banca dati erronei; ed  (iii) inoltra all’organo deliberante della procedura una busta paga dal contenuto manifestamente alterato nell’importo indicato quale retribuzione. Tale condotta è idonea ad incrinare definitivamente il vincolo fiduciario con il datore di lavoro tanto più se le specifiche mansioni ricoperte dal lavoratore gli impongono, in ragione del ruolo rivestito, di operare nel rispetto della massima trasparenza e lealtà nell’attività di predisposizione delle pratiche di finanziamento e nei rapporti costanti con l’organo deliberante. La condotta posta in essere dal dipendente, consistente nella plurima violazione delle principali normative interne della banca, circolari ed ordini di servizio attinenti alla materia del conflitto di interessi ed all’inserimento dei dati nell’anagrafe dell’istituto, è idonea ad integrare la giusta causa del licenziamento.Link alla decisioneIl Tribunale ha rigettato la domanda di dichiarazione dell’illegittimità del licenziamento per insussistenza della giusta causa.Link al provvedimentoParole chiaveLicenziamento per giusta causa - vincolo fiduciario -  art. 2104 e ss. c.c. - consulente  - finanziamento - banca - conto corrente - condizioni - alterazione dati - trasparenza