1) Tribunale di Brescia - Sentenza del 8 febbraio 2018, n. 940 (Giudice: Dott.ssa Silvia Mossi)Diritto del lavoro >Contributi >Esonero contributivo ex art. 1, co. 118 e ss., l. n. 190/2014 >Assunzione del lavoratore in caso di cessione di azienda o ramo d’azienda >Predizione SE il datore di lavoro, nella sua qualità di acquirente o affittuario di azienda o di ramo aziendale, assume a tempo indeterminato entro un anno dal trasferimento aziendale i lavoratori a termine che non siano passati alle sue dipendenze ALLORA ha diritto all’esonero contributivo.Link al casoLink alla massimaLink alla decisioneLink al provvedimentoLink al casoNel caso di specie, il datore di lavoro proponeva opposizione avverso l’avviso di addebito emesso dall’INPS per omissioni contributive e sanzioni per evasione poiché i lavoratori, in relazione ai quali aveva fruito del beneficio dell’esonero contributivo, erano stati assunti con contratti a termine essendo già collocati in mobilità: di conseguenza, alcun rapporto di lavoro a tempo indeterminato si scorgeva né con il medesimo datore di lavoro, né con la società cedente il ramo d’azienda dal quale i lavoratori provenivano ed i cui rapporti di lavoro comunque erano già cessati al momento dell’assunzione da parte della società ricorrenteLink alla massimaNell’ipotesi di assunzioni con contratto di lavoro a tempo indeterminato, è consentita la fruizione dell’esonero contributivo di cui all’art. 1, co. 118 e ss., l. n. 190/2014 a prescindere dalla circostanza che costituiscano attuazione di un obbligo stabilito da norme di legge o di contratto collettivo di lavoro.Il datore di lavoro privato ha, pertanto, diritto all’esonero contributivo se, nella sua qualità di acquirente o affittuario di azienda o di ramo aziendale, in attuazione all’obbligo previsto dall’art. 47, co. 6, l. n. 428/1990, ha assunto a tempo indeterminato entro un anno dal trasferimento aziendale lavoratori a termine che non siano passati alle sue dipendenze.I lavoratori che non passano alle dipendenze dell’acquirente, dell’affittuario o del subentrante hanno diritto di precedenza nelle assunzioni che questi ultimi effettuino entro un anno dalla data del trasferimento, ovvero entro il periodo maggiore stabilito dagli accordi collettivi. Nei confronti dei lavoratori predetti, che vengano assunti dall'acquirente, dall'affittuario o dal subentrante in un momento successivo al trasferimento d'azienda, non trova applicazione l'articolo 2112 del codice civileLink alla decisioneIl Tribunale ha accolto l’opposizione del datore di lavoro avverso l’avviso di addebito emesso dall’INPS, riconoscendo il diritto all’esonero contributivo. Link al provvedimentoParole chiaveOpposizione ad avviso di addebito - esonero contributivo - art. 1, co. 118-124, l. n. 190/2014 - acquisto / affitto .di azienda / ramo di azienda - assunzioni - contratto a tempo indeterminato - art. 47, co. 6, l. n. 428/1990 - contratto a tempo indeterminato - trasferimento aziendale - evasione contributiva -  art. 116 l. n. 388/00 - lavoratori in mobilità - diritto di precedenza2) Tribunale di Brescia - Sentenza del 13 settembre 2018, n. 684 (Giudice: Dott.ssa Silvia Mossi)Diritto del lavoro >Contributi >Esonero contributivo ex art. 1, co. 118 e ss., l. n. 190/2014 >Società controllate e collegate (art. 2359 c.c.) >Assunzione del lavoratore in caso di cessione di azienda  o ramo d’azienda >Predizione SE il datore di lavoro assume lavoratori titolari di rapporti di lavoro a tempo indeterminato con società da egli controllate o collegate nei tre mesi precedenti l’entrata in vigore della legge ALLORA non ha diritto all’esonero contributivo.Link al casoLink alla massimaLink alla decisioneLink al provvedimentoLink al casoNel caso di specie il datore di lavoro si era opposto all’avviso di addebito emesso dall’INPS con il quale l’Istituto contestava l’indebita fruizione del beneficio dell’esonero contributivo previsto dall’art. 1, co. 118-124, l. n. 190/2014, asserendo che i lavoratori assunti dipendevano da società da egli controllate in virtù di particolari vincoli contrattuali la cui costituzione ed il cui perdurare rappresentavano la condizione di esistenza e di sopravvivenza della capacità di impresa della medesima società controllata. Link alla massimaL’esclusione dal beneficio dell’esonero contributivo ex art. 1, co. 118-124, l. n. 190/2014  opera in caso di assunzione di lavoratori che nei tre mesi precedenti l’entrata in vigore della legge fossero titolari di rapporti di lavoro a tempo indeterminato con il datore di lavoro richiedente l’incentivo, con società da questo controllate o collegate ai sensi dell’art. 2359 c.c. o comunque con soggetti facenti capo, anche per interposta persona, allo stesso datore di lavoro.A tal fine il controllo c.d. esterno di una società su di un’altra deve consistere nell’influenza dominante che la controllante esercita sulla controllata in virtù di particolari vincoli contrattuali, presupponendo l’efficacia di determinati rapporti contrattuali la cui costituzione ed il cui perdurare rappresentino la condizione di esistenza e di sopravvivenza della capacità di impresa della società controllata (conf. Cass. nn. 15879/2007, 12094/2001).Non gode dell’esonero contributivo ex art. 1, co. 118-124, l. n. 190/2014 il datore di lavoro che assume lavoratori titolari di rapporti di lavoro a tempo indeterminato con società da egli controllate o collegate nei 3 mesi precedenti l’entrata in vigore della legge.Link alla decisioneIl Tribunale accoglieva l’opposizione del datore di lavoro, non risultando sussistente il rapporto di controllo affermato dall’Inps.Link al provvedimentoParole chiaveOpposizione ad avviso di addebito - esonero contributivo - art. 1, co. 118-124, l. n. 190/2014  -  affitto di azienda - art. 2359 c.c.  assunzione  - lavoro a tempo indeterminato - incentivo - società controllate / collegate - interposta persona - controllo esterno - influenza dominante - vincoli contrattuali3) Tribunale di Brescia - Sentenza del 18 gennaio 2018, n. 50 (Giudice: Dott.ssa Silvia Mossi)Diritto del lavoro >Contributi >Iscrizione alla Gestione Separata >Mancato pagamento dei contributi previdenziali >Reddito da lavoro autonomo e assenza di posizione previdenziale > Predizione SE il professionista omette di richiedere l’apertura di una posizione previdenziale pur avendo prodotto redditi da lavoro autonomo regolarmente dichiarati ALLORA è legittima l’iscrizione d’ufficio alla gestione separata INPS.Link al casoLink alla massimaLink alla decisioneLink al provvedimentoLink al casoNel caso di specie l’avvocato iscritto all’Albo degli avvocati non era iscritto alla Cassa previdenza forense ed aveva provveduto unicamente al versamento del contributo integrativo alla Cassa non essendovi tenuto secondo il regime vigente all’epoca dei fatti. Egli veniva, tuttavia, iscritto d’ufficio dall’INPS alla gestione separata poiché il contributo integrativo non è idoneo a costituire alcuna posizione previdenziale in capo al lavoratore autonomo non essendo un contributo calcolato sul reddito effettivo dichiarato ai fini Irpef.Link alla massimaL’obbligatorietà dell’iscrizione alla gestione separata rileva nel caso di esercizio di una professione autonoma abituale, ancorché non esclusiva (art. 53, co. 1, T.U. n. 917/1986), che sia suscettibile di costituire in capo al lavoratore autonomo una correlata posizione previdenziale, salvi i casi di esercizio: (i) subordinato all’iscrizione ad appositi albi professionali; e, se subordinato all’iscrizione ad un albo (ii) soggetto ad un versamento contributivo agli enti previdenziali di riferimento (conf. Cass. n. 3044/2017). Non sussiste alcun rischio di duplicazione dei contributi in caso di versamento di un contributo integrativo ad un ente previdenziale (come una Cassa di previdenza) giacché esso non è idoneo a costituire alcuna posizione previdenziale a beneficio del professionista tenuto a corrisponderlo. La Cassa di previdenza, infatti, eroga le prestazioni previdenziali esclusivamente agli iscritti ed il contributo integrativo non ha finalità pensionistica non essendo calcolato sul reddito effettivo dichiarato ai fini Irpef.Tale è la ratio universalistica della normativa che collega l’obbligazione contributiva alla mera percezione di un reddito e mette capo ad una posizione previdenziale che può essere unica oppure complementare a seconda che l’iscritto svolga o meno un’ulteriore attività lavorativa (conf. Cass. Sez. Un. n. 3240/2010).L’unico versamento contributivo rilevante ai fini dell’esclusione dell’obbligo di iscrizione nella gestione separata è, dunque, ai sensi dell’art. 2, co. 26, l. n. 335/1995, quello suscettibile di costituire in capo al lavoratore autonomo una correlata posizione previdenzialeIn tema di prescrizione dei contributi dovuti dal professionista in percentuale sul reddito prodotto, solo dal momento della presentazione della dichiarazione dei redditi l’INPS viene posto in condizione di conoscere l’esistenza del credito da riscuotere. Prima di tale momento, in applicazione dell’art. 2935 c.c., l’Istituto non può avere alcuna possibilità di far valere il credito, non essendo a conoscenza dello svolgimento di un’attività autonoma (conf. Cass. ord. n. 7836/2016).Link alla decisioneIl Tribunale ha rigettato l’opposizione all’avviso di addebito per i contributi dovuti alla gestione separata, limitando le sanzioni dovute a quelle previste dall’art. 116, co. 8, lett. a), l. n. 388/2000.Link al provvedimentoParole chiaveGestione separata INPS -  omissione contributiva - lavoro autonomo - posizione previdenziale - prescrizione - onere della prova - albo professionale - cassa di previdenza - reddito Irpef - art. 2, co. 26, l. n. 335/1995 4) Tribunale di Brescia - Sentenza del 11 dicembre 2017, n. 1369  (Giudice: Dott.ssa Mariarosa Pipponzi)Diritto del lavoro >Contributi >Iscrizione alla gestione separata >Mancato pagamento dei contributi previdenziali >Società in accomandita semplice >Predizione SE l’INPS non fornisce prova dell’esercizio di un’attività commerciale da parte della s.a.s. allora non può iscrivere d’ufficio alla Gestione Commercianti il socio accomandatario della stessaLink al casoLink alla massimaLink alla decisioneLink al provvedimento Link al casoNel caso di specie, la ricorrente aveva proposto opposizione avverso l’avviso di addebito emesso dall’INPS nei suoi confronti per i contributi dovuti alla Gestione Commercianti alla quale era stata iscritta d’ufficio quale socia accomandataria di una s.a.s. che gestiva, locandolo, un unico immobile di proprietà. Link alla massimaPresupposto imprescindibile per l’iscrizione alla gestione esercenti attività commerciali è lo svolgimento di un esercizio commerciale e la gestione dello stesso come titolare o come familiare coadiuvante o anche come socio di s.r.l. che abbia come oggetto un esercizio commerciale. Tale imprescindibile presupposto non ricorre nella fattispecie in cui una società in accomandita semplice esercita, come unica attività, la riscossione degli affitti ricavati da un immobile concesso in locazione ad altri, questa non essendo attività commerciale bensì modalità di godimento dei beni medesimi (conf. Cass. n. 3145/13, Corte Di Appello di Brescia n. 218/2015)Link alla decisioneIl Tribunale ha accolto il ricorso.Link al provvedimentoParole chiaveGestione separata INPS - omissione contributiva - locazione di immobile - socio accomandatario - s.a.s. - società in accomandita semplice - onere della prova - dichiarazione dei redditi - confessione - dichiarazione di scienza - errore - esercizio commerciale - titolarità della gestione - socio di s.r.l. - unicità dell’attività - godimento - fabbricato industriale