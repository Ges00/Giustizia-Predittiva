1) Tribunale di Brescia - Sentenza del 7 giugno 2019 (Presidente: Dott. Raffaele Del Porto - Giudice relatore: Dott. Lorenzo Lentini)Diritto delle imprese >Invalidità (nullità e annullabilità) delle deliberazioni sociali >Società cooperativa >Esclusione del socio >Opposizione del socio escluso >Onere della prova >PredizioneSE il socio escluso promuove opposizione contro la deliberazione di esclusione ALLORA spetta alla società provare il fatto specifico alla base dell’esclusione.Link al casoLink alla massimaLink alla decisioneLink al provvedimentoDiritto delle imprese >Invalidità (nullità e annullabilità) delle deliberazioni sociali >Società cooperativa >Esclusione del socio >Contenuto della deliberazione >PredizioneSE è deliberata l’esclusione del socio ALLORA è necessario che la deliberazione indichi precisamente i fatti a fondamento dell’esclusione, i quali devono dalla stessa essere desumibili in maniera univoca ed autonoma.Link al casoLink alla massimaLink alla decisioneLink al provvedimentoLink al casoI principi sono stati espressi nel giudizio di opposizione promosso dal socio di società cooperativa, ai sensi dell’art. 2533 c.c., contro la deliberazione di esclusione adottata dal consiglio di amministrazione della società medesima.Al riguardo, il socio escluso deduceva la nullità delle comunicazioni pervenutegli in quanto generiche e prive di qualsivoglia riferimento agli addebiti oggetto di contestazione. Inoltre, lamentava l’invalidità della deliberazione in quanto il provvedimento di esclusione sarebbe stato adottato sulla base di motivazioni infondate.Link alla massimaNel giudizio promosso dal socio in opposizione alla delibera di esclusione della società, quest’ultima assume veste sostanziale di parte istante per la risoluzione del rapporto ed è, per l’effetto, tenuta a provare il fatto specifico in base al quale risulti adottata quella deliberazione, senza poter invocare in giudizio, a sostegno della legittimità della medesima, fatti distinti e diversi, ancorché potenzialmente idonei a giustificare l’interruzione del rapporto societario (conf. Trib. Milano 15.03.2017).La deliberazione di esclusione del socio di società cooperativa deve rispondere ai canoni dell’autonomia e della completezza, nel senso che dal suo contenuto devono emergere i fatti specifici oggetto dell’addebito. La delibera di esclusione di un socio di società cooperativa, per le gravi conseguenze che ne derivano e che investono la stessa qualità di socio, richiede chiarezza e, in particolare, la precisa enunciazione dei fatti addebitabili a fondamento dell’esclusione. Pertanto, il provvedimento deve essere univoco ed autonomo, senza che sia necessario un collegamento con elementi desumibili in altro modo (conf. Trib. Roma 26.01.2018; conf. Cass. n. 4402/2017 e Cass. n. 22097/2013).In ipotesi di opposizione del socio di società cooperativa avverso la deliberazione di esclusione, trattandosi di delibera che incide sui diritti individuali del socio medesimo, il rimedio applicabile è l’annullamento.Link alla decisioneIl Tribunale, in accoglimento dell’opposizione, ha annullato la deliberazione adottata dal consiglio di amministrazione nella parte in cui disponeva l’esclusione del socio.Link al provvedimentoParole chiaveSocietà cooperativa - esclusione del socio - opposizione contro l’esclusione - onere della prova - contenuto della deliberazione di esclusione invalidità della deliberazione di esclusione - annullamento della deliberazione di esclusione - art. 2533 c.c.2) Tribunale di Brescia - Ordinanza del 22 febbraio 2019 (Giudice designato: Dott. Lorenzo Lentini)Diritto delle imprese >Invalidità (nullità e annullabilità) delle deliberazioni sociali >Società in nome collettivo >Impugnazione delle decisioni dei soci >Insufficiente preavviso e scelta del luogo della convocazione >PredizioneNella s.n.c. SE la deliberazione è impugnata per vizi della convocazione ALLORA non è possibile sospendere e/o annullare la decisione, a meno che la violazione risulti da patti parasociali o da clausole statutarie.Link al casoLink alla massimaLink alla decisioneLink al provvedimentoDiritto delle imprese >Invalidità (nullità e annullabilità) delle deliberazioni sociali >Società in nome collettivo >Impugnazione delle decisioni dei soci >Voto del socio di maggioranza contrario agli interessi dei soci di minoranza >PredizioneSE vi è prova che il voto determinante del socio di maggioranza sia stato espresso allo scopo di ledere gli interessi degli altri soci, oppure risulti in concreto preordinato ad avvantaggiare ingiustificatamente i soci di maggioranza in danno di quelli di minoranza, ALLORA la decisione assunta dai soci è invalida per abuso o eccesso di potere.Link al casoLink alla massimaLink alla decisioneLink al provvedimentoLink al casoI principi sono stati espressi nel giudizio promosso con ricorso ex art. 700 c.p.c. dal socio di minoranza di una società in nome collettivo nei confronti della società medesima e del socio di maggioranza, con cui il primo chiedeva di sospendere l’efficacia e/o di annullare la deliberazione di scioglimento anticipato della società per impossibilità di conseguimento dell’oggetto sociale e di nomina del liquidatore, nonché di revocare detta nomina e, comunque, di disporre ogni altro provvedimento d’urgenza idoneo ad eliminare il pregiudizio subito.In particolare, il socio (attore) lamentava l’invalidità della deliberazione sulla base di doglianze in tema di insufficiente preavviso e di scelta del luogo di convocazione.Link alla massimaIn assenza di puntuali disposizioni relative alle modalità di convocazione dei soci di s.n.c. nei patti sociali e nella disciplina codicistica, non può trovare accoglimento la domanda di sospensione e/o di annullamento della delibera di scioglimento anticipato di una s.n.c. per impossibilità di conseguimento dell’oggetto sociale e di nomina del liquidatore, né la domanda di revoca di detta nomina, formulate da un socio lamentando un insufficiente preavviso e contestando la scelta del luogo di convocazione, posto fuori dal Comune della sede legale della società.L’abuso o eccesso di potere può costituire motivo di invalidità di una delibera assembleare quando vi sia la prova che il voto determinante del socio di maggioranza è stato espresso allo scopo di ledere gli interessi degli altri soci, oppure risulta in concreto preordinato ad avvantaggiare ingiustificatamente i soci di maggioranza in danno di quelli di minoranza, in violazione del canone generale di buona fede nell’esecuzione del contratto (conf. Cass. n. 1361/2011).Link alla decisioneIl Tribunale ha rigettato il ricorso.Link al provvedimentoParole chiaveSocietà in nome collettivo - impugnazione delle decisioni dei soci - insufficiente preavviso - scelta del luogo di convocazione - sospensione/annullamento della decisione di s.n.c. - abuso di potere - voto determinante del socio di maggioranza - art. 700 c.p.c.3) Tribunale di Brescia - Sentenza del 30 novembre 2019 (Presidente: Dott. Raffaele Del Porto - Giudice relatore: Dott. Lorenzo Lentini)Diritto delle imprese >Invalidità (nullità e annullabilità) delle deliberazioni sociali >Società per azioni quotata >Impugnazione delle deliberazioni assembleari >Conversione di azioni in misura non paritaria >Presupposti per l’accoglimento dell’azione di nullità >PredizioneSE il socio di s.p.a. quotata promuove l’azione di nullità contro la deliberazione assembleare ALLORA è tenuto a dimostrare la propria legittimazione attiva a proporre la domanda mediante la produzione dell’attestazione dell’intermediario abilitato.Link al casoLink alla massimaLink alla decisioneLink al provvedimentoDiritto delle imprese >Invalidità (nullità e annullabilità) delle deliberazioni sociali >Società per azioni quotata >Impugnazione delle deliberazioni assembleari >Conversione di azioni in misura non paritaria >Presupposti per l’accoglimento dell’azione di nullità >PredizioneSE il socio di s.p.a. quotata promuove l’azione di nullità contro la deliberazione assembleare ALLORA per l’accoglimento è necessario che la domanda sia volta alla tutela di interessi generali e non facenti capo al singolo azionista.Link al casoLink alla massimaLink alla decisioneLink al provvedimentoLink al casoI principi sono stati espressi nel giudizio promosso dal socio di società per azioni quotata ai fini della dichiarazione di nullità delle deliberazioni adottate dell’assemblea speciale degli azionisti di risparmio e dall’assemblea straordinaria degli azionisti ordinari con cui la società aveva disposto la conversione in misura non paritaria di azioni di risparmio in azioni ordinarie.L’attore, inoltre, chiedeva l’annullamento degli effetti delle predette deliberazioni, nonché la condanna della società alla reintegrazione nel possesso del precedente pacchetto azionario.La società convenuta, costituitasi in giudizio, chiedeva, preliminarmente, di dichiarare la carenza di legittimazione attiva e di interesse ad agire del socio attore.Link alla massimaIl rimedio della nullità in ambito societario, con particolare riferimento alle impugnative di deliberazioni assembleari aventi un oggetto asseritamente illecito, è volto alla tutela di interessi generali, sicché esso non può trovare applicazione laddove il socio lamenti, in concreto, la violazione di norme poste a tutela dell’interesse del singolo azionista non sussumibili in alcuno dei motivi di nullità tassativamente previsti (conf. Cass. n. 1624/2015 e Cass. n. 26842/2008).In caso di domanda di annullamento di deliberazioni assembleari da parte del socio di società per azioni, ai fini della dimostrazione della relativa legittimazione, non risulta sufficiente la produzione, da parte di quest’ultimo, di un estratto conto corrente bancario, dovendo il medesimo produrre la necessaria attestazione dell’intermediario abilitato ex art. 83-quinquies d.lgs. n. 58/1998.Link alla decisioneIl Tribunale ha rigettato le domande attoree.Link al provvedimentoParole chiaveSocietà per azioni quotata - impugnazione delle deliberazioni assembleari - conversione di azioni in misura non paritaria - azione di nullità - legittimazione attiva dell’azione di nullità - tutela di interessi generali - art. 83-quinquies d.lgs. n. 58/19984) Tribunale di Brescia - Sentenza del 26 novembre 2018 (Presidente: Dott. Raffaele Del Porto - Giudice relatore: Dott. Lorenzo Lentini)Diritto delle imprese >Invalidità (nullità e annullabilità) delle deliberazioni sociali >Società a responsabilità limitata >Revoca dell’amministratore deliberata dall’assemblea totalitaria  >Assenza di convocazione dell’amministratore >PredizioneIn caso di revoca dell’amministratore deliberata dall’assemblea totalitaria SE è assente la convocazione dell’amministratore ALLORA la deliberazione è nulla.Link al casoLink alla massimaLink alla decisioneLink al provvedimentoDiritto delle imprese >Invalidità (nullità e annullabilità) delle deliberazioni sociali >Società a responsabilità limitata >Revoca dell’amministratore deliberata dall’assemblea totalitaria  >Nullità della revoca per l’assenza di convocazione dell’amministratore >PredizioneSE la revoca dell’amministratore è nulla ALLORA il rapporto tra l’amministratore revocato e la società non può considerarsi mai cessato.Link al casoLink alla massimaLink alla decisioneLink al provvedimentoDiritto delle imprese >Invalidità (nullità e annullabilità) delle deliberazioni sociali >Società a responsabilità limitata >Nomina dell’amministratore con deliberazione nulla >Annullamento degli atti per difetto del potere di rappresentanza >PredizioneSE l’amministratore nominato con deliberazione nulla ha posto in essere atti in difetto di potere di rappresentanza ALLORA l’annullamento dei relativi atti può essere richiesto soltanto dalla società.Link al casoLink alla massimaLink alla decisioneLink al provvedimentoLink al casoI principi sono stati espressi nel giudizio di impugnazione promosso dall’amministratore unico di una società a responsabilità limitata contro la deliberazione assembleare con cui la società aveva nominato un nuovo amministratore unico (in sostituzione del primo).Al riguardo, l’attore rilevava la nullità della deliberazione per violazione dell’art. 2479-bis, co. 5, e dell’art. 2479-ter, co. 3, c.c., essendo stata adottata dall’assemblea totalitaria in mancanza di regolare convocazione e senza previa informazione all’amministratore medesimo, così sostituito. L’attore inoltre deduceva l’illegittimità della deliberazione per mancanza di giusta causa, essendo la deliberazione asseritamente adottata in assenza di motivazioni espresse, pertanto, in ragione di tale illegittima “revoca”, chiedeva la condanna alla società a risarcire il danno subito. Infine chiedeva di dichiarare, in ogni caso, la nullità o l’inefficacia di tutti gli atti posti in essere dalla società convenuta per il tramite del nuovo amministratore unico, così nominato.Link alla massimaIl mancato rispetto di tutti i presupposti previsti dall’art. 2479-bis c.c., in tema di assemblea totalitaria, impedisce di considerare validamente adottata la deliberazione: infatti se all’assemblea non partecipa l’intero capitale sociale ovvero se tutti gli amministratori e sindaci non sono presenti o informati della riunione, non si verifica l’“effetto sanante” previsto dalla norma, quindi la deliberazione non può intendersi validamente adottata. Peraltro, fra le ipotesi di deliberazione assunta “in assenza di assoluta informazione”,  ai sensi dell’art. 2479-ter c.c.,  devono essere ricondotti i casi in cui la convocazione materialmente manchi (conf. Trib. Milano 06.12.2012 e Trib. Roma 15.06.2015).L’accertamento della causa di nullità della deliberazione assembleare di revoca (e sostituzione) dell’amministratore, privando di effetti la deliberazione medesima, comporta che il rapporto tra l’amministratore (revocato e sostituito) e la società non sia mai validamente ed efficacemente cessato, sicché non può trovare accoglimento la domanda di risarcimento del danno dallo stesso formulata, presupponendo questa la revoca senza giusta causa dalla caricaL’amministratore di società a responsabilità limitata non è legittimato a domandare l’annullamento degli atti posti in essere dalla società sulla base di un vizio (il difetto di potere di rappresentanza del nuovo amministratore) che può essere fatto valere unicamente dal soggetto rappresentato, ossia la stessa società, nel cui esclusivo interesse è previsto il rimedio di cui all’art. 1441 c.c.Link alla decisioneIl Tribunale ha dichiarato nulla la deliberazione impugnata e rigettato le restanti domande.Link al provvedimentoParole chiaveSocietà a responsabilità limitata - revoca dell’amministratore - assemblea totalitaria - assenza di convocazione dell’amministratore - nullità della revoca - mancata cessazione del rapporto - nullità della nomina - difetto di potere di rappresentanza - annullamento degli atti dell’amministratore - legittimazione attiva per l’annullamento degli atti dell’amministratore - art. 1441 c.c. - art. 2479-bis c.c. - art. 2479-ter c.c. 5) Tribunale di Brescia - Ordinanza del 1° ottobre 2018 (Giudice designato: Dott. Lorenzo Lentini)Diritto delle imprese >Invalidità (nullità e annullabilità) delle deliberazioni sociali >Società cooperativa >Esclusione del socio >Opposizione del socio escluso >Termini e requisiti per l’opposizione >PredizioneSE il socio è escluso ALLORA può proporre opposizione contro la deliberazione di esclusione, senza che debba possedere una particolare quota di capitale sociale; il termine di 60 giorni per proporre opposizione contro la deliberazione di esclusione decorre dal momento della comunicazione formale e opera sia in relazione alla denuncia dei vizi che attengono alla sussistenza dei presupposti sostanziali dell’esclusione sia in relazione alla formazione della volontà dell’organo societario legittimato ad adottare il provvedimento.Link al casoLink alla massimaLink alla decisioneLink al provvedimentoDiritto delle imprese >Invalidità (nullità e annullabilità) delle deliberazioni sociali >Società cooperativa >Interesse proprio dell’amministratore in conflitto con l’interesse della società >Partecipazione alle riunioni del c.d.a. >PredizioneSE l’amministratore versa in conflitto di interessi ALLORA può partecipare alle riunioni del consiglio di amministrazione, ma è obbligato a comunicare agli altri amministratori e al collegio sindacale gli interessi (in conflitto) di cui è titolare riguardo all’operazione della società.Link al casoLink alla massimaLink alla decisioneLink al provvedimentoDiritto delle imprese >Invalidità (nullità e annullabilità) delle deliberazioni sociali >Società cooperativa >Impugnazione delle deliberazioni assembleari >Omessa convocazione dell’amministratore >PredizioneSE è omessa la convocazione di uno degli amministratori aventi diritto a partecipare alle riunioni del consiglio di amministrazione ALLORA l’organo non può ritenersi validamente costituito.Link al casoLink alla massimaLink alla decisioneLink al provvedimentoDiritto delle imprese >Invalidità (nullità e annullabilità) delle deliberazioni sociali >Società cooperativa >Impugnazione delle deliberazioni assembleari >Presupposti per la sospensione cautelare della deliberazione >PredizioneIn caso di domanda di sospensione: SE la deliberazione non è ancora stata eseguita ovvero non ha ancora concretato effetti “irreversibili” ALLORA può comunque essere sospesa.Link al casoLink alla massimaLink alla decisioneLink al provvedimentoDiritto delle imprese >Invalidità (nullità e annullabilità) delle deliberazioni sociali >Società cooperativa >Impugnazione delle deliberazioni assembleari >Presupposti per la sospensione cautelare della deliberazione >PredizioneIn caso di domanda di sospensione: SE è prevalente il pregiudizio lamentato dal socio che ha richiesto la sospensione, rispetto al corrispondente pregiudizio che potrebbe derivare alla società, ALLORA la deliberazione può essere sospesa.Link al casoLink alla massimaLink alla decisioneLink al provvedimentoLink al casoI principi sono stati espressi nel procedimento cautelare promosso, in corso di causa, con ricorso ex artt. 2378, co. 3, e 2388, co. 4, c.c. dal socio di società agricola cooperativa al fine di ottenere la sospensione dell’efficacia della deliberazione - impugnata con atto di citazione nel giudizio di merito - adottata dall’organo di amministrazione della società resistente avente ad oggetto l’esclusione del ricorrente dalla compagine sociale, nonché l’applicazione di penalità nei confronti del medesimo.Sotto il profilo del fumus boni iuris, il ricorrente deduceva: (i) la nullità della deliberazione per eccessiva genericità e indeterminatezza della previsione statutaria in forza della quale era stata assunta; (ii) l’omesso invio al presidente della comunicazione di convocazione dell’organo di amministrazione, in violazione degli artt. 2381 e ss. c.c., nonché delle disposizioni dello statuto sociale in tema di funzionamento del suddetto organo; (iii) l’insussistenza dei presupposti di merito per l’adozione della deliberazione e l’infondatezza delle valutazioni; (iv) in ogni caso, la sproporzione delle sanzioni al medesimo inflitte rispetto alla violazione contestata, nonché la loro contraddittorietà, atteso che l’applicazione di penalità economiche presuppone la permanenza del vincolo sociale (reciso dal contestuale provvedimento di esclusione).Sotto il profilo del periculum in mora, il ricorrente deduceva la difficoltà di reperire altro soggetto in ambito cooperativo in favore del quale eseguire i propri conferimenti e i conseguenti danni economici irreparabili derivanti dalla eventuale cessione dei medesimi al settore industriale.Link alla massimaL’opposizione proposta dal socio di cooperativa ex art. 2533, 3° co., c.c. avverso la deliberazione consiliare di esclusione non richiede il possesso in capo all’opponente di una particolare quota di capitale, né appare applicabile in via analogica il requisito di legittimazione di cui all’art. 2377, 3° co., c.c., in ragione degli elementi di specialità che la norma da ultimo citata presenta.Ove il socio di cooperativa di produzione e lavoro abbia avuto formale comunicazione della delibera di esclusione, oltre che del licenziamento, il termine di decadenza per l’impugnazione di cui all’art. 2533 c.c. opera anche in relazione alla denuncia dei vizi che attengano, non alla sussistenza dei presupposti sostanziali dell’esclusione, bensì alla formazione della volontà dell’organo societario legittimato ad adottare il provvedimento (conf. Cass. n. 3836/2016).Nel caso in cui il presidente del c.d.a. versi in conflitto d’interessi, non sussiste alcun divieto di partecipazione alle riunioni del consiglio, posto che l’art. 2391 c.c. si limita a prevedere in capo a ciascun amministratore l’obbligo di comunicazione agli altri amministratori e al collegio sindacale degli interessi di cui è titolare in una determinata operazione della società.Nell’ipotesi di omessa convocazione di taluno degli amministratori aventi diritto a partecipare alle riunioni consiliari, si determina impossibilità di costituzione dell’organo, con la conseguente sua inidoneità a riferire la propria volontà alla società, senza che rilevi che, anche a considerare voti contrari quelli dei soggetti non convocati, la maggioranza si sarebbe comunque conseguita (conf. Cass. n. 9314/1995).La sospensione prevista dall’art. 2378, co. 3, c.c. risponde alla ratio di evitare che il diritto o l’interesse di chi agisce impugnando una deliberazione assembleare possa subire gravi pregiudizi nelle more del procedimento d’impugnazione della stessa. In tal senso assume rilevanza anche l’interesse a proteggere la società dal pericolo che la delibera impugnata venga prima eseguita e subito dopo annullata. Ne consegue che, ai fini della cautela provvisoria, non vi è distinzione tra esecuzione ed efficacia della stessa, dovendo l’atto risultare semplicemente suscettibile di produrre ulteriori effetti rispetto all’organizzazione sociale (conf. Trib. Milano 23.03.2016).È lecito invocare la sospensione per tutte le delibere che, anche se non bisognevoli in senso proprio di “atti esecutivi”, o già iscritte presso il Registro delle Imprese con piena “efficacia” ed opponibilità nei confronti dei terzi, siano tuttavia suscettibili di esplicare i loro effetti pregiudizievoli per tutto il tempo in cui la situazione dalle stesse creata è destinata a perdurare. In altri termini, possono essere sospese tutte le delibere in relazione alle quali non possa dirsi concretata una “irreversibilità” degli effetti, cioè le delibere suscettibili di dispiegare “efficacia” in modo continuativo (conf. Trib. Bologna 24.01.2018).L’art. 2378, co. 4, c.c. richiede al giudice del procedimento cautelare investito della sospensione dell’esecuzione della delibera la valutazione della sussistenza di un nesso causale fra l’esecuzione (ovvero la protrazione dell’efficacia) della deliberazione impugnata ed il pregiudizio temuto ed implica l’apprezzamento comparativo della gravità delle conseguenze derivanti, sia al socio impugnante sia alla società, dalla esecuzione e dalla successiva rimozione della deliberazione impugnata. Così, il provvedimento cautelare di sospensione dell’efficacia della delibera potrà essere concesso soltanto ove si ritenga prevalente, rispetto al corrispondente pregiudizio che potrebbe derivare alla società per l’arresto subito alla sua azione, il pregiudizio lamentato dal socio (conf. Trib. Roma 22.4.2018).Link alla decisioneIl Tribunale, in accoglimento del ricorso, ha sospeso l’efficacia della deliberazione.Link al provvedimentoParole chiaveSocietà cooperativa - esclusione del socio - opposizione del socio escluso - conflitto di interessi - interesse proprio dell’amministratore - partecipazione alle riunioni del c.d.a. - impugnazione delle deliberazioni assembleari - omessa convocazione dell’amministratore - invalida costituzione del c.d.a. - sospensione cautelare della deliberazione - art. 2378 c.c. - art. 2533 c.c.6) Tribunale di Brescia - Sentenza del 3 aprile 2020 (Presidente: Dott. Raffaele Del Porto - Giudice relatore: Dott. Lorenzo Lentini)Diritto delle imprese >Responsabilità dei componenti degli organi sociali >Società a responsabilità limitata >Amministratore di fatto >Responsabilità degli amministratori >Onere della prova >PredizioneSE la società promuove l’azione di responsabilità nei confronti dell’amministratore di fatto ALLORA spetta alla società provare le circostanze dalle quali detta qualifica può essere desunta, con particolare riferimento al requisito della sistematicità dell’ingerenza esterna.Link al casoLink alla massimaLink alla decisioneLink al provvedimentoLink al casoI principi sono stati espressi nel giudizio promosso da una società a responsabilità limitata, posta in liquidazione, nei confronti dell’ex presidente del consiglio di amministrazione e successivamente, in tesi, amministratore di fatto, ai fini dell’accertamento della responsabilità di quest’ultimo, anche in via extracontrattuale, per i danni patiti dalla società in seguito al compimento di atti sociali in conflitto d’interesse.Al riguardo, la società contestava all’ex presidente del consiglio di amministrazione l’attuazione di “un disegno unitario” volto a spogliare la società attrice dell’azienda, mediante la stipula di un contratto di affitto di azienda, a fronte di un canone irrisorio, in favore di altra società amministrata dallo stesso convenuto. Il predetto contratto, in particolare, veniva stipulato dalla società attrice in data posteriore alla cessazione del convenuto dalla carica di presidente del consiglio di amministrazione e, dunque, in un’epoca in cui il convenuto avrebbe ricoperto la carica di amministratore di fatto.Il convenuto si costituiva in giudizio chiedendo il rigetto delle domande attoree e, in subordine, l’accertamento della responsabilità solidale dei soci della società attrice, nonché dell’amministratore succeduto nella carica.Link alla massimaIn tema di responsabilità degli amministratori nei confronti della società, l’attribuzione della qualifica di amministratore di fatto richiede un accertamento particolarmente rigoroso, in cui viene in rilievo la sistematica ingerenza di un soggetto, privo della carica formale, in decisioni di competenza dell’organo amministrativo, configurandosi quale amministratore di fatto la persona che benché priva della corrispondente investitura formale, risulta inserita nella gestione della società stessa, impartendo direttive e condizionandone le scelte operative, ove tale ingerenza, lungi dall’esaurirsi nel compimento di atti eterogenei ed occasionali, riveli avere caratteri di sistematicità e completezza (conf., ex multis, Cass. n. 4045/2016).In particolare, è qualificabile come amministratore di fatto il soggetto che, in assenza di una qualsivoglia investitura da parte dell’assemblea (sia pur irregolare o implicita), si sia ingerito nella gestione di una società in maniera sistematica e completa. La valutazione della sistematicità e della completezza deve essere fatta tenendo in considerazione le attività svolte dal soggetto nell’ambito dei rapporti interni (con i soci e/o gli amministratori) ed esterni (coi clienti e i collaboratori) alla società (conf. Trib. Torino, 05.03.2018). Alla luce di quanto sopra, l’onere di allegazione nella fattispecie deve investire puntualmente le circostanze dalle quali detta qualifica può essere desunta, con particolare riferimento al requisito della sistematicità dell’ingerenza esterna.Link alla decisioneIl Tribunale, siccome infondate, ha rigettato le domande attoree.Link al provvedimentoParole chiaveSocietà a responsabilità limitata - responsabilità degli amministratori - amministratore di fatto - onere della prova - requisito della sistematicità dell’ingerenza esterna7) Tribunale di Brescia - Ordinanza del 24 gennaio 2020 (Presidente: Dott. Raffaele Del Porto - Giudice relatore: Dott. Lorenzo Lentini)Diritto delle imprese >Responsabilità dei componenti degli organi sociali >Società per azioni >Responsabilità degli amministratori >Sequestro conservativo >Periculum in mora >PredizioneSE viene richiesto sequestro conservativo ALLORA il requisito del periculum in mora può essere integrato, in via alternativa, da elementi oggettivi, riguardanti la consistenza del patrimonio del debitore sotto il profilo qualitativo (ad esempio liquidità dei beni ivi inclusi) o quantitativo, in rapporto all’entità del credito fatto valere, ovvero da elementi soggettivi, connessi al comportamento del debitore, laddove quest’ultimo agisca con modalità tali da accrescere il ragionevole rischio di depauperamento del patrimonio ovvero da evidenziare la sua intenzione di sottrarsi all’adempimento.Link al casoLink alla massimaLink alla decisioneLink al provvedimentoDiritto delle imprese >Responsabilità dei componenti degli organi sociali >Società per azioni >Responsabilità degli amministratori >Sequestro conservativo >Periculum in mora “oggettivo” >Ai fini della concessione del sequestro conservativo SE il patrimonio del resistente risulta incapiente rispetto all’ingente credito fatto valere dal ricorrente ALLORA il requisito del periculum in mora deve ritenersi sussistente, quanto meno sotto il profilo oggettivo.Link al casoLink alla massimaLink alla decisioneLink al provvedimentoLink al casoI principi sono stati espressi nel giudizio di reclamo promosso dal fallimento di una società per azioni avverso l’ordinanza, emessa in contraddittorio tra le parti, che aveva parzialmente modificato il provvedimento di sequestro conservativo concesso, con decreto inaudita altera parte, nei confronti degli ex amministratori della società, poi fallita. In particolare, l’ordinanza veniva reclamata nella parte in cui revocava la misura cautelare concessa nei confronti dell’ex consigliere delegato alla luce del difetto del requisito del periculum in mora.Più in dettaglio, sotto il profilo del fumus boni iuris, non contestato dal reclamante, l’ordinanza attribuiva rilevanza alla prosecuzione dell’attività sociale a dispetto dell’avvenuta perdita del capitale, occultata mediante l’iscrizione a bilancio di ingenti importi per imposte anticipate in violazione dei principi contabili che disciplinano la materia.Mentre, con riferimento al periculum in mora, l’ordinanza reclamata aveva disposto la revoca del predetto sequestro nei confronti del reclamato, in considerazione del fatto che il medesimo “è tuttora proprietario di beni immobili e non risulta aver posto in essere alcun atto volto alla dissipazione del patrimonio nel lungo lasso di tempo intercorso tra la dichiarazione di fallimento e il deposito del ricorso introduttivo di questo giudizio”. Il fallimento, al riguardo, evidenziava la sussistenza del pericolo da infruttuosità, derivante dalla incapienza patrimoniale del reclamato rispetto all’ingente danno cagionato. Link alla massimaAi fini della concessione del sequestro conservativo nei confronti degli ex amministratori della società fallita, il requisito del periculum in mora può essere integrato, in via alternativa, da elementi oggettivi, riguardanti la consistenza del patrimonio del debitore sotto il profilo qualitativo (ad esempio liquidità dei beni ivi inclusi) o quantitativo, in rapporto all’entità del credito fatto valere, ovvero da elementi soggettivi, connessi al comportamento del debitore, laddove quest’ultimo agisca con modalità tali da accrescere il ragionevole rischio di depauperamento del patrimonio ovvero da evidenziare la sua intenzione di sottrarsi all’adempimento.In particolare, in ipotesi in cui il patrimonio del resistente risulti incapiente rispetto all’ingente credito fatto valere dal ricorrente, il requisito del periculum in mora deve ritenersi sussistente, quanto meno sotto il profilo oggettivo.Link alla decisioneIl Tribunale, in accoglimento del reclamo, ha autorizzato il sequestro conservativo.Link al provvedimentoParole chiaveSocietà a responsabilità limitata - responsabilità degli amministratori - sequestro conservativo - periculum in mora - pericolo da infruttuosità8) Tribunale di Brescia - Ordinanza del 20 dicembre 2019 (Giudice designato: Dott. Lorenzo Lentini)Diritto delle imprese >Responsabilità dei componenti degli organi sociali >Società a responsabilità limitata >Gravi irregolarità nella gestione >Revoca dell’amministratore ante causam >PredizioneSE il socio di società a responsabilità limitata propone ante causam la richiesta di revoca cautelare dell’amministratore per gravi irregolarità nella gestione ALLORA la domanda è inammissibile.Link al casoLink alla massimaLink alla decisioneLink al provvedimentoLink al casoI principi sono stati espressi nel giudizio promosso con ricorso ex art. 700 c.p.c. dal socio di minoranza di una società a responsabilità limitata contro i componenti dell’organo amministrativo, con cui chiedeva al Tribunale di disporsi in via cautelare la revoca degli amministratori ai sensi dell’art. 2476, comma terzo, c.c.A sostegno della domanda il ricorrente esponeva la sussistenza di gravi irregolarità gestorie e, in particolare, la violazione dell’art. 2359-quinquies c.c., commessa nell’ambito di una operazione di conferimento di ramo d’azienda a favore della controllante, deliberata dall’assemblea della società.In punto di periculum in mora, il ricorrente lamentava la persistente reiterazione da parte dell’organo di amministrazione di condotte volte al “drenaggio di risorse a favore della controllante”, condotte che il provvedimento cautelare richiesto sarebbe stato idoneo ad impedire “nelle more delle promuovende azioni di merito” aventi a oggetto, tra l’altro, l’esercizio dell’azione di responsabilità nei confronti degli amministratori medesimi.Gli amministratori resistenti, costituitisi, eccepivano preliminarmente l’inammissibilità della revoca ante causam degli amministratori di società a responsabilità limitata e l’inammissibilità del ricorso per difetto di residualità e strumentalità, nonché per l’omessa allegazione degli elementi costitutivi della prospettata azione di merito, sotto il profilo della ricostruzione del danno.Link alla massimaIn tema di società a responsabilità limitata, deve ritenersi esclusa la possibilità di proporre ante causam la richiesta cautelare di cui all’art. 2476, comma terzo, c.c. (conf., ex multis, Trib. Brescia 26.07.2010).Le motivazioni di detto orientamento sono note e fondate, in primo luogo, sul tenore letterale della norma, ove è previsto che il socio possa “altresì chiedere, in caso di gravi irregolarità nella gestione della società, che sia adottato provvedimento cautelare di revoca degli amministratori” (connettendo l’iniziativa cautelare di revoca all’esercizio dell’azione di responsabilità), nonché sull’intenzione del legislatore, ricavabile dalla relazione ministeriale illustrativa della riforma di cui al d.lgs. 6/2003, ove si legge (par. 11) che “....da questa soluzione consegue coerentemente il potere di ciascun socio di promuovere l’azione sociale di responsabilità e di chiedere con essa la provvisoria revoca giudiziale dell’amministratore in caso di gravi irregolarità”. Detta interpretazione trova conforto anche in indicazioni di carattere sistematico, quali la presenza nell’ordinamento del diritto societario post riforma di ulteriori ipotesi di provvedimenti cautelari ammissibili esclusivamente in corso di causa: si pensi, ad esempio, al rimedio previsto dall’art. 2378, terzo comma, c.c. con riferimento alla sospensione dell’esecuzione della deliberazione assembleare oggetto di impugnazione. Infine non può essere trascurata la constatazione generale che la portata di un provvedimento cautelare di revoca degli amministratori, che incide significativamente nella vita di una società di capitali, richiede in capo al giudice un livello adeguato di conoscenza delle ragioni a fondamento dell’azione di responsabilità, ragioni che, di regola, soltanto l’esame dell’atto introduttivo del giudizio di merito (anche se affidato alla cognizione arbitrale) può consentire di conoscere. Link alla decisioneIl Tribunale ha dichiarato inammissibile il ricorso.Link al provvedimentoParole chiaveSocietà a responsabilità limitata - revoca cautelare ante causam - inammissibilità - art. 2476, comma terzo, c.c. - art. 700 c.p.c.9) Tribunale di Brescia - Sentenza del 7 giugno 2019 (Presidente: Dott. Raffaele Del Porto - Giudice relatore: Dott. Lorenzo Lentini)Diritto delle imprese >Responsabilità dei componenti degli organi sociali >Società a responsabilità limitata >Nuove operazioni sociali nella fase di liquidazione >Responsabilità degli amministratori >PredizioneSE gli amministratori pongono in essere un’operazione sociale “nuova” (ossia incompatibile con un’opera di “mero completamento”) durante la fase di liquidazione del patrimonio sociale ALLORA sono responsabili dell’eventuale pregiudizio che può derivarne alla società e ai creditori sociali.Link al casoLink alla massimaLink alla decisioneLink al provvedimentoDiritto delle imprese >Responsabilità dei componenti degli organi sociali >Società a responsabilità limitata >Operazioni “anomale” (sottrazione di cespiti aziendali inventariati, cessione gratuita di un credito Iva al socio) >Responsabilità degli amministratori >PredizioneSE gli amministratori pongono in essere operazioni connotate da significativi indici di anomalia (esemplarmente, sul piano soggettivo, sulla modalità di pagamento e sul momento di conclusione dell’operazione), anche se non penalmente sanzionabili, ALLORA sono responsabili dell’eventuale pregiudizio che può derivarne alla società e ai creditori sociali.Link al casoLink alla massimaLink alla decisioneLink al provvedimentoLink al casoI principi sono stati espressi nel giudizio promosso dalla curatela fallimentare di una società a responsabilità limitata nei confronti degli amministratori in conseguenza: (i) della mancata adozione delle misure previste dalla legge agli artt. 2482-bis e 2482-ter c.c. in ipotesi di perdita del capitale sociale; (ii) della prosecuzione dell’attività aziendale nonostante la perdita del capitale sociale; (iii) di condotte distrattive, quali la distrazione di cespiti aziendali presenti nell’inventario e non rinvenuti e la cessione di un credito Iva a favore del socio di maggioranza senza contropartita alcuna; (iv) dell’errata tenuta delle scritture contabili.Link alla massimaAi fini del riconoscimento della responsabilità degli amministratori di società di capitali, poi fallita, per l’aggravamento del dissesto patrimoniale in conseguenza dell’omessa adozione dei provvedimenti di cui all’art. 2482-ter c.c., l’operazione sociale “nuova”, ossia incompatibile con un’opera di “mero completamento”, che abbia portata quantitativamente e qualitativamente rilevante, deve considerarsi estranea alla prospettiva liquidatoria, in quanto non funzionale alla liquidazione del patrimonio sociale, sicché l’eventuale pregiudizio che possa derivarne in capo alla società e ai creditori sociali deve ritenersi causalmente e soggettivamente imputabile agli amministratori.Ai fini dell’accertamento della responsabilità degli amministratori per condotte distrattive, deve ritenersi rilevante l’operazione che sia connotata da significativi indici di anomalia, quali, esemplarmente, la complessità dell’operazione sul piano soggettivo, la modalità di pagamento (nel caso di specie, tramite “partite di giro contabili”, senza movimentazioni finanziarie) e il momento di conclusione dell’operazione, successivo al deposito della domanda di ammissione al concordato preventivo. D’altra parte, una fattispecie distrattiva non sanzionabile penalmente può nondimeno rilevare sotto il profilo delle conseguenze civili nell’ambito delle quali la negligenza e l’imprudenza costituiscono atteggiamenti soggettivi sufficienti a radicare la responsabilità dell’amministratore.Link alla decisioneIl Tribunale, in accoglimento delle domande attoree, ha condannato gli amministratori in solido tra loro al risarcimento del danno a favore del fallimento.Link al provvedimentoParole chiaveSocietà a responsabilità limitata - responsabilità degli amministratori - liquidazione del patrimonio sociale - nuove operazioni sociali - operazioni sociali anomale - sottrazione di cespiti aziendali - art. 2482-bis c.c. - art. 2482-ter c.c.10) Tribunale di Brescia - Ordinanza del 1° marzo 2019, n. 225 (Presidente: Dott. Raffaele Del Porto - Giudice relatore: Dott. Lorenzo Lentini)Diritto delle imprese >Responsabilità dei componenti degli organi sociali >Società per azioni >Trasferimento di risorse dalla capogruppo alle controllate >Responsabilità degli amministratori >PredizioneSE la capogruppo trasferisce risorse a favore di società controllate, sottoposte a comune attività di direzione e coordinamento, ALLORA non vi è, di per sé, un depauperamento patrimoniale a danno della capogruppo imputabile agli amministratori.Link al casoLink alla massimaLink alla decisioneLink al provvedimentoDiritto delle imprese >Responsabilità dei componenti degli organi sociali >Società per azioni >Operazioni sociali con finalità personali o in favore di soggetti correlati agli amministratori >Responsabilità degli amministratori >PredizioneSE le operazioni contestate agli amministratori sono caratterizzate da un conflitto di interessi e sono qualificabili come “operazioni personali” (in quanto aventi per oggetto e per effetto quello di mettere a disposizione dei soci e degli amministratori, o comunque di soggetti a loro correlati in quanto familiari o titolari di cariche all’interno di società del gruppo, beni aziendali per finalità personali) ALLORA spetta agli amministratori provare la congruità di dette operazioni, stante una presunzione semplice di iniquità delle condizioni praticate.Link al casoLink alla massimaLink alla decisioneLink al provvedimentoLink al casoI principi sono stati espressi nei giudizi di reclamo (poi riuniti) promossi dagli amministratori (e soci) di una società per azioni, poi fallita, avverso l’ordinanza pronunciata ante causam, strumentale all’avvio dell’azione di responsabilità ex art. 146 l. fall., che aveva concesso il sequestro conservativo di tutti i beni ed i crediti di cui questi erano titolari. Sotto il profilo del fumus boni iuris, l’ordinanza attribuiva rilevanza alle seguenti contestazioni: (i) l’erogazione di finanziamenti da parte della capogruppo in favore di società controllate, seguiti dalla rinuncia alla restituzione delle somme finanziate; (ii) l’omessa riscossione dei canoni di locazione dell’immobile locato ad alcuni dei reclamanti e a persone legate all’altro amministratore da rapporti di parentela, stante il conflitto di interessi ravvisabile in capo agli amministratori/reclamanti; (iii) la prosecuzione dell’attività a dispetto dell’avvenuta perdita del capitale sociale, occultata mediante l’inserimento a bilancio di poste contabili attive fittizie o comunque erronee.Sotto il profilo del periculum in mora, l’ordinanza cautelare risultava motivata, sul piano oggettivo, dal carattere ingente dei danni cagionati dagli amministratori alla società e ai creditori e dalla consistenza qualitativa dei loro patrimoni, peraltro sproporzionati rispetto all’importo dei presumibili danni sino alla concorrenza del quale la misura cautelare veniva concessa, e, sul piano soggettivo, dall’atteggiamento dei resistenti, orientato al perseguimento di interessi personali a discapito di quelli societari.I reclamanti, in particolare, chiedevano la revoca del predetto provvedimento, contestando la sussistenza delle condotte, nonché la quantificazione del danno.Link alla massimaDi regola il trasferimento di risorse dalla capogruppo a favore di società controllate, sottoposte a comune attività di direzione e coordinamento, non determina di per sé un  depauperamento patrimoniale a danno della capogruppo, laddove il conseguente incremento di valore delle partecipate trovi adeguata rappresentazione nel bilancio della controllante. A differenza, dunque, dei trasferimenti di risorse “verso l’alto”, ossia dalle controllate in favore della capogruppo, laddove i rischi di sottrazione di valore e di distrazione patrimoniale sono insiti nella natura dell’operazione e richiedono perciò la configurazione di vantaggi compensativi, nel caso opposto l’apporto finanziario a sostegno delle società del gruppo, a prescindere dalla veste in concreto assunta (versamento in conto capitale ovvero copertura di perdite), in assenza di profili di anormalità non può essere sindacato ex post e riqualificato.In tema di sequestro conservativo (richiesto ante causam) a fronte dell’azione di responsabilità ex art. 146 l. fall., qualora le operazioni contestate (agli amministratori) siano caratterizzate dal conflitto di interessi e siano altresì qualificabili come “operazioni personali”, in quanto aventi per oggetto (e per effetto) quello di mettere a disposizione dei soci e amministratori (o comunque di soggetti a loro correlati in quanto familiari o titolari di cariche all’interno di società del gruppo) beni aziendali per finalità personali, l’onere di provare la congruità delle operazioni incombe sugli amministratori, stante una presunzione semplice di iniquità delle condizioni praticate, derivante dalle predette circostanze.Ai fini della concessione del sequestro conservativo ante causam, il requisito del periculum in mora può essere integrato, in via anche alternativa, sia da elementi oggettivi, riguardanti la consistenza del patrimonio del debitore sotto il profilo qualitativo (ad esempio liquidità dei beni ivi inclusi) e quantitativo, in rapporto all’entità del credito fatto valere, sia da elementi soggettivi, connessi al comportamento del debitore, laddove quest’ultimo agisca con modalità tali da evidenziare la sua intenzione di sottrarsi all’adempimento.Link alla decisioneIl Tribunale, in parziale accoglimento dei reclami (riuniti):- ha modificato l’ordinanza limitatamente all’importo oggetto di sequestro conservativo, riducendolo;- ha confermato, per il resto, l’ordinanza reclamata.Link al provvedimentoParole chiaveSocietà per azioni - responsabilità degli amministratori - trasferimento di risorse dalla capogruppo alle controllate - operazioni sociali personali - sequestro conservativo - periculum in mora - art. 146 l. fall.11) Tribunale di Brescia - Ordinanza del 20 luglio 2018 (Presidente relatore: Dott. Raffaele Del Porto)Diritto delle imprese >Responsabilità dei componenti degli organi sociali >Società a responsabilità limitata >Responsabilità degli amministratori >Sequestro conservativo >Reclamo >Consulenza tecnica >PredizioneNell’ambito del procedimento di reclamo è precluso l’espletamento della consulenza tecnica, trattandosi di mezzo istruttorio che, per la sua complessità, risulta incompatibile con la natura sommaria di tale procedimento.Link al casoLink alla massimaLink alla decisioneLink al provvedimentoLink al casoI principi sono stati espressi nel procedimento di reclamo promosso ex art. 669-terdecies c.p.c. dagli amministratori di società a responsabilità limitata, poi fallita, avverso l’ordinanza, pronunciata ante causam, che aveva autorizzato il sequestro conservativo ai danni dei medesimi, a fronte del fumus boni iuris della loro responsabilità per atti di “mala gestio” posti in essere a danno della società gestita, consistenti nella mancata tempestiva rilevazione della causa di scioglimento rappresentata dalla perdita integrale del capitale sociale e nella prosecuzione illegittima dell’attività di impresa per finalità non conservative. Link alla massimaNell’ambito del procedimento di reclamo, ex art. 669-terdecies c.p.c., avverso il provvedimento che ha autorizzato il sequestro conservativo nei confronti degli amministratori di una società fallita, ai quali siano stati addebitati, fra l’altro, la mancata tempestiva rilevazione della causa di scioglimento rappresentata dalla perdita integrale del capitale sociale e l’illegittima prosecuzione dell’attività d’impresa in un’ottica non meramente conservativa, è precluso l’espletamento di una consulenza tecnica diretta a ricostruire l’effettivo aggravio nel corso degli esercizi sociali del deficit causato da siffatti comportamenti, trattandosi di mezzo istruttorio che, per la sua complessità, risulta incompatibile con la natura sommaria di tale procedimento. In tema di sequestro conservativo, il requisito del periculum in mora può essere desunto sia da elementi oggettivi, concernenti la capacità patrimoniale del debitore in rapporto all’entità del credito, sia da elementi soggettivi, rappresentati dal comportamento del debitore, il quale lasci fondatamente presumere l’intento di porre in essere, al fine di sottrarsi all’adempimento, atti dispositivi, idonei a provocare l’eventuale depauperamento del suo patrimonio (conf. Cass. nn. 6460/1996, 2139/1998, 2081/2002).Link alla decisioneIl Tribunale, in parziale accoglimento del reclamo, ha modificato l’ordinanza limitatamente all’importo oggetto di sequestro conservativo.Link al provvedimentoParole chiaveSocietà a responsabilità limitata - responsabilità degli amministratori - sequestro conservativo - periculum in mora - reclamo - atti di mala gestio - perdita di capitale - prosecuzione dell’attività d’impresa - consulenza tecnica - art. 669-terdecies c.p.c.12) Tribunale di Brescia - Ordinanza del 13 luglio 2018 (Presidente relatore: Dott. Raffaele Del Porto)Diritto delle imprese >Responsabilità dei componenti degli organi sociali >Società a responsabilità limitata >Riduzione del capitale al disotto del minimo legale >Responsabilità degli amministratori >Sequestro conservativo >Fumus boni iuris >PredizioneAi fini del sequestro conservativo il requisito del fumus boni iuris è integrato dall’omesso accertamento della causa di scioglimento della riduzione del capitale sociale al disotto del minimo legale e la conseguente mancata convocazione dell’assemblea per la deliberazione di riduzione del capitale e di contestuale aumento sino al minimo legale.Link al casoLink alla massimaLink alla decisioneLink al provvedimentoDiritto delle imprese >Responsabilità dei componenti degli organi sociali >Società a responsabilità limitata >Riduzione del capitale al disotto del minimo legale >Responsabilità degli amministratori >Sequestro conservativo >Periculum in mora >PredizioneAi fini del sequestro conservativo il requisito del periculum in mora è integrato - sotto il profilo soggettivo - dalla mancata tenuta delle scritture contabili e - sotto il profilo oggettivo - dall’esistenza di controversie in materia successoria idonee a compromettere l’integrità del patrimonio degli amministratori.Link al casoLink alla massimaLink alla decisioneLink al provvedimentoDiritto delle imprese >Responsabilità dei componenti degli organi sociali >Società a responsabilità limitata >Riduzione del capitale al disotto del minimo legale >Responsabilità degli amministratori >Quantificazione del danno >PredizioneSE viene promosso un giudizio di responsabilità contro gli amministratori di società fallita ALLORA il criterio più adeguato per la quantificazione del danno è quello dei c.d. “netti patrimoniali”.Link al casoLink alla massimaLink alla decisioneLink al provvedimentoLink al casoI principi sono stati espressi nei giudizi di reclamo (poi riuniti) promossi dall’amministratore unico e dagli amministratori “di fatto” di una società a responsabilità limitata, poi fallita, avverso l’ordinanza che aveva concesso il sequestro conservativo ai danni dei medesimi, pronunciata nell’ambito di un’azione di responsabilità ex art. 146 l. fall. Al riguardo, i reclamanti contestavano la sussistenza del fumus boni iuris e del periculum in mora, nonché il criterio di quantificazione del danno, concludendo per la revoca del provvedimento cautelare. Link alla massimaIn tema di sequestro conservativo, deve ritenersi sussistente il requisito del fumus boni iuris laddove l’amministratore unico di una società a responsabilità limitata, poi fallita, abbia omesso di accertare, sulla base delle risultanze del bilancio di esercizio, l’avvenuta verificazione della causa di scioglimento di cui all’art. 2484, co. 1, n. 4), c.c. e di assumere i provvedimenti di cui all’art. 2482-ter c.c. Peraltro, costituiscono elementi sufficienti a fondare l’estensione del provvedimento cautelare nei confronti di soggetti qualificati quali amministratori “di fatto” il rapporto di parentela tra gli stessi e l’amministratore unico e il carattere familiare dell’attività condotta dalla società, poi fallita.Ai fini della concessione della misura cautelare del sequestro conservativo, il requisito del periculum in mora può essere integrato, in via anche alternativa, sia da elementi oggettivi, riguardanti la consistenza del patrimonio del debitore sotto il profilo qualitativo (ad esempio liquidità dei beni ivi inclusi) e quantitativo, in rapporto all’entità del credito fatto valere, sia da elementi soggettivi, connessi al comportamento del debitore, laddove quest’ultimo agisca con modalità tali da accrescere il ragionevole rischio di depauperamento del patrimonio ovvero da evidenziare la sua intenzione di sottrarsi all’adempimento.In particolare, sotto il profilo del periculum c.d. soggettivo, assume rilievo la mancata tenuta delle scritture contabili, la quale costituisce una circostanza sintomatica di un atteggiamento di trascuratezza e disinteresse verso le sorti della società, dalla quale non è ragionevole desumere alcuna prognosi favorevole circa la spontanea salvaguardia della garanzia patrimoniale generica dovuta ai creditori (conf. Trib. Milano 28.05.2017).Sotto il profilo del periculum c.d.  oggettivo, può assumere rilevanza l’esistenza di controversie in materia successoria idonee a compromettere l’integrità del patrimonio delle parti. Nell’ambito dei giudizi di responsabilità degli amministratori di società fallite ex art. 146 l. fall. il criterio di quantificazione del danno più adeguato è quello dei c.d. “netti patrimoniali”, il quale consente di apprezzare l’effettivo contributo del soggetto, anche sul piano causale, alla verificazione del pregiudizio concretamente ascrivibile alla condotta lamentata, che nel caso di specie è rappresentata dalla illegittima prosecuzione dell’attività sociale.Link alla decisioneIl Tribunale, in parziale accoglimento dei reclami:- ha modificato l’ordinanza limitatamente all’importo oggetto di sequestro conservativo, riducendolo;- ha confermato, per il resto, l’ordinanza reclamata.Link al provvedimentoParole chiaveSocietà a responsabilità limitata - responsabilità degli amministratori - riduzione del capitale al disotto del minimo legale - sequestro conservativo - fumus boni iuris - periculum in mora - quantificazione del danno - art. 2483-ter c.c. - art. 2484 c.c. - art. 146 l. fall.13) Tribunale di Brescia - Ordinanza del 15 giugno 2018 (Giudice designato: Dott. Raffaele Del Porto)Diritto delle imprese >Responsabilità dei componenti degli organi sociali >Società a responsabilità limitata >Perdita del capitale sociale e indebita prosecuzione dell’attività sociale >Responsabilità degli amministratori >Sequestro conservativo >Quantificazione del danno >PredizioneAi fini del sequestro conservativo SE è stata indebitamente proseguita l’attività sociale ALLORA il danno imputabile agli amministratori può essere quantificato in base all’incremento del deficit patrimoniale.Link al casoLink alla massimaLink alla decisioneLink al provvedimentoDiritto delle imprese >Responsabilità dei componenti degli organi sociali >Società a responsabilità limitata >Perdita del capitale sociale e indebita prosecuzione dell’attività sociale >Responsabilità dei sindaci >Sequestro conservativo >Quantificazione del danno >PredizioneAi fini del sequestro conservativo SE è stata indebitamente proseguita l’attività sociale ALLORA il danno addebitabile al sindaco può essere equitativamente determinato tenendo conto della tempistica di un ipotetico intervento, tempestivo ed appropriato.Link al casoLink alla massimaLink alla decisioneLink al provvedimentoDiritto delle imprese >Responsabilità dei componenti degli organi sociali >Società a responsabilità limitata >Perdita del capitale sociale e indebita prosecuzione dell’attività sociale >Responsabilità dei sindaci >Sequestro conservativo >Cessazione dalla carica prima dell’emersione della perdita di capitale >PredizioneAi fini del sequestro conservativo SE il sindaco è rimasto in carica per un breve periodo ed è cessato dalla carica prima dell’emersione della perdita del capitale sociale ALLORA non sussiste il requisito del fumus boni iuris.Link al casoLink alla massimaLink alla decisioneLink al provvedimentoDiritto delle imprese >Responsabilità dei componenti degli organi sociali >Società a responsabilità limitata >Perdita del capitale sociale e indebita prosecuzione dell’attività sociale >Responsabilità dei sindaci >Sequestro conservativo >Stipula di una polizza assicurativa >PredizioneAi fini del sequestro conservativo SE il sindaco ha stipulato una polizza assicurativa ALLORA non è esclusa la sussistenza del periculum in mora.Link al casoLink alla massimaLink alla decisioneLink al provvedimentoDiritto delle imprese >Responsabilità dei componenti degli organi sociali >Società a responsabilità limitata >Perdita del capitale sociale e indebita prosecuzione dell’attività sociale >Responsabilità dei sindaci >Ammissione del credito per compenso al passivo fallimentare >PredizioneSE è richiesta l’ammissione al passivo del credito per compenso vantato dal sindaco nei confronti della società fallita e del credito risarcitorio vantato dal curatore fallimentare nei confronti del sindaco medesimo ALLORA entrambi i crediti possono essere ammessi al passivo del fallimento, avendo diversa natura.Link al casoLink alla massimaLink alla decisioneLink al provvedimentoLink al casoI principi sono stati espressi nel procedimento cautelare promosso ante causam ai sensi dell’art. 671 c.p.c. dalla curatela fallimentare di una s.r.l. nei confronti degli amministratori e dei sindaci della società, poi fallita, a fronte dell’accertamento della responsabilità risarcitoria dei medesimi in conseguenza di atti di natura distrattiva. Link alla massimaIn sede cautelare, la quantificazione del danno imputabile alla mala gestio degli amministratori risente della natura sommaria della cognizione che le è propria, sicché deve ritenersi idoneo, a tali fini, l’approssimativo riferimento all’incremento del deficit patrimoniale conseguente all’indebita prosecuzione dell’attività in costanza di perdita del capitale sociale. Il breve periodo di permanenza nella carica, la preclusione al ricorso allo strumento di cui all’art. 2409 c.c., nonché di quello di cui all’art. 2485, co. 2, c.c. (non essendo ancora emersa, alla data di cessazione dalla carica, la perdita del capitale sociale), valgono ad escludere la sussistenza del requisito del fumus boni iuris ai fini della concessione della misura cautelare del sequestro conservativo ai danni del sindaco della s.r.l. poi fallita, a fronte dell’accertamento della responsabilità risarcitoria di cui all’art. 2476 c.c. Non sussiste reale incompatibilità tra l’intervenuta ammissione al passivo del credito del sindaco per il proprio compenso con l’accertamento del credito risarcitorio vantato dalla curatela nei confronti del medesimo sindaco per l’omesso, adeguato controllo sulla gestione della società (nel difetto di identità del “bene della vita” oggetto delle pronunce). Ai fini della concessione della misura cautelare del sequestro conservativo, la quantificazione dei danni addebitabili ai sindaci di s.r.l. poi fallita per l’indebita prosecuzione dell’attività sociale può essere equitativamente determinata tenendo conto della tempistica di un ipotetico intervento (tempestivo ed appropriato). Ai fini della concessione della misura cautelare del sequestro conservativo, l’esistenza di polizze assicurative stipulate dai sindaci non vale ad escludere, in punto di diritto, la sussistenza del periculum in mora, in quanto la sussistenza di tale presupposto deve essere valutata con esclusivo riferimento al complesso degli elementi, di natura soggettiva e oggettiva, relativi a ciascun soggetto responsabile.Link alla decisioneIl Tribunale, in parziale accoglimento del ricorso, ha autorizzato il sequestro conservativo in danno di alcuni degli amministratori e sindaci della società fallita.Link al provvedimentoParole chiaveSocietà a responsabilità limitata - responsabilità degli amministratori - perdita del capitale sociale - indebita prosecuzione dell’attività sociale - sequestro conservativo - quantificazione del danno - responsabilità dei sindaci - cessazione dalla carica prima dell’emersione della perdita - stipulazione di una polizza assicurativa - ammissione del credito per compensi al passivo fallimentare - art. 2409 c.c. - art. 2476 c.c. - art. 2485 c.c. - art. 671 c.p.c.14) Tribunale di Brescia - Sentenza del 9 dicembre 2017 (Presidente: Dott. Stefano Rosa - Giudice relatore: Dott. Raffaele Del Porto)Diritto delle imprese >Responsabilità dei componenti degli organi sociali >Società a responsabilità limitata >Responsabilità degli organi sociali >Azioni di responsabilità del curatore fallimentare >Azione di responsabilità a favore dei creditori sociali >PredizioneSE il curatore fallimentare agisce ai sensi dell’art. 146, co. 2, l. fall. ALLORA può esercitare l’azione a favore della società e quella a favore dei creditori sociali anche separatamente.Link al casoLink alla massimaLink alla decisioneLink al provvedimentoDiritto delle imprese >Responsabilità dei componenti degli organi sociali >Società a responsabilità limitata >Responsabilità degli organi sociali >Azioni di responsabilità del curatore fallimentare >Azione di responsabilità a favore dei creditori sociali >PredizioneSE viene eccepita la prescrizione ALLORA il termine di prescrizione quinquennale dell’azione di responsabilità a favore dei creditori sociali (esercitata dal curatore fallimentare):- decorre dal momento dell’oggettiva percepibilità, da parte dei creditori medesimi, dell’insufficienza patrimoniale della società;- inizia a decorrere dalla data di dichiarazione del fallimento, salvo prova contraria a carico degli amministratori.Link al casoLink alla massimaLink alla decisioneLink al provvedimentoDiritto delle imprese >Responsabilità dei componenti degli organi sociali >Società a responsabilità limitata >Omesso controllo degli amministratori >Responsabilità degli amministratori >PredizioneSE l’amministratore omette di esercitare il controllo ALLORA è responsabile (entro i limiti di vigenza della sua carica) delle operazioni poste in essere dalla società che abbiano concorso ad aggravarne il dissesto patrimoniale.Link al casoLink alla massimaLink alla decisioneLink al provvedimentoDiritto delle imprese >Responsabilità dei componenti degli organi sociali >Società a responsabilità limitata >Restituzione dei finanziamenti ai soci in costanza di perdita del capitale >Responsabilità degli amministratori >PredizioneSE l’amministratore restituisce il finanziamento del socio in costanza di perdita del capitale sociale ALLORA detto comportamento costituisce illecito dell’amministratore.Link al casoLink alla massimaLink alla decisioneLink al provvedimentoDiritto delle imprese >Responsabilità dei componenti degli organi sociali >Società a responsabilità limitata >Redazione di bilanci falsi >Responsabilità degli amministratori >PredizioneSE risulta accertata la redazione di bilanci falsi ALLORA sussiste un concorso di responsabilità tra il professionista incaricato e l’amministratore.Link al casoLink al casoLink alla massimaLink alla decisioneLink al provvedimentoDiritto delle imprese >Responsabilità dei componenti degli organi sociali >Società a responsabilità limitata >Omessa tempestiva adozione di provvedimenti >Responsabilità dei sindaci >PredizioneSE i componenti del collegio sindacale omettono di adottare tempestivamente le iniziative opportune (nel caso di specie, pur a fronte di rilievi operati dal precedente organo di controllo e contenuti nell’ultimo verbale redatto da quel collegio prima delle dimissioni) ALLORA sono responsabili delle operazioni poste in essere dalla società che abbiano concorso ad aggravarne il dissesto patrimoniale.Link al casoLink alla massimaLink alla decisioneLink al provvedimentoDiritto delle imprese >Responsabilità dei componenti degli organi sociali >Società a responsabilità limitata >Omessa tempestiva adozione di provvedimenti >Responsabilità dei sindaci >Domanda di manleva >PredizioneSE il sindaco formula domanda di manleva ALLORA per l’accoglimento deve essere rivolta all’ente assicuratore e non al broker.Link al casoLink alla massimaLink alla decisioneLink al provvedimentoLink al casoI principi sono stati espressi nel giudizio promosso ex art. 146 l. fall. dalla curatela fallimentare di una s.r.l. per ottenere la condanna al risarcimento (secondo le rispettive responsabilità) di tutti i danni conseguenti ad atti di mala gestio compiuti dai componenti dell’organo amministrativo in assenza, in parte, di adeguata vigilanza da parte dei componenti dell’organo di controllo.Link alla massimaL’azione di responsabilità, esercitata dal curatore ai sensi dell’art. 146, co. 2, l. fall., cumula in sé le diverse azioni previste dagli artt. 2392-2393 c.c. e dall’art. 2394 c.c. a favore, rispettivamente, della società e dei creditori sociali, tant’è che il curatore può, anche separatamente, formulare domande risarcitorie tanto con riferimento ai presupposti dell’azione sociale, che ha natura contrattuale, quanto con riguardo a quelli della responsabilità verso i creditori, che ha natura extracontrattuale. Tali azioni non perdono la loro originaria identità giuridica, rimanendo tra loro distinte sia nei presupposti di fatto che nella disciplina applicabile, differenti essendo la distribuzione dell’onere della prova, i criteri di determinazione dei danni risarcibili ed il regime di decorrenza del termine di prescrizione. L’azione di responsabilità dei creditori sociali nei confronti degli amministratori di società ex art. 2394 c.c., pur quando promossa dal curatore fallimentare a norma dell’art. 146 l. fall., è soggetta a prescrizione quinquennale che decorre dal momento dell’oggettiva percepibilità, da parte dei creditori, dell’insufficienza dell’attivo a soddisfare i debiti (e non anche dall’effettiva conoscenza di tale situazione), che, a sua volta, dipendendo dall’insufficienza della garanzia patrimoniale generica (art. 2740 c.c.), non corrisponde allo stato d’insolvenza di cui all’art. 5 della l. fall., derivante, in primis, dall’impossibilità di ottenere ulteriore credito. In ragione della onerosità della prova gravante sul curatore, sussiste una presunzione iuris tantum di coincidenza tra il dies a quo di decorrenza della prescrizione e la dichiarazione di fallimento, ricadendo sull’amministratore la prova contraria della diversa data anteriore di insorgenza dello stato di incapienza patrimoniale (conf. Cass. n. 24715/2015).La natura delle operazioni censurate, la loro reiterazione nel tempo, la puntuale segnalazione operata dall’organo di controllo, in uno con le modeste dimensioni dell’attività della società poi fallita, valgono ad affermare la responsabilità risarcitoria dell’amministratore (sia pure entro i limiti legati alla vigenza della sua carica), il quale non può andare esente da colpa nell’ipotesi di completa omissione di ogni pur minimo controllo. Le medesime considerazioni valgono poi quanto alla responsabilità dei componenti del collegio sindacale che abbiano omesso di adottare tempestivamente le iniziative opportune, pur a fronte dei rilievi operati dal precedente organo di controllo e contenuti nell’ultimo verbale redatto da quel collegio prima delle sue dimissioni; documento che deve ritenersi sicuramente consultato dai nuovi sindaci all’atto del loro insediamento. Deve essere respinta la domanda di manleva formulata dal professionista (componente dell’organo di controllo) nei confronti della società “broker”, dovendo la medesima essere rivolta all’ente assicuratore e non al soggetto che abbia procacciato la conclusione del contratto di assicurazione. La restituzione del finanziamento soci (credito chirografario e anzi verosimilmente postergato), avvenuta nell’anno anteriore alla dichiarazione di fallimento, quando la società aveva da tempo perduto il capitale sociale, costituisce illecito commesso dall’amministratore (sottraendo apprezzabili risorse finanziarie della società ai creditori di grado poziore, destinati a rimanere insoddisfatti anche nel successivo fallimento) che deve quindi rispondere del relativo danno. Il ricorso, di norma necessario, all’opera di professionisti per la tenuta della contabilità e la predisposizione dei bilanci non può rendere esente da responsabilità l’amministratore che abbia comunque concorso alla formazione dei bilanci falsi (restando, in ogni caso, del tutto inverosimile che i professionisti possano aver agito in assoluta autonomia, senza attenersi alle direttive, anche di massima, dell’organo gestorio). Nel difetto di elementi che consentano una più precisa quantificazione del danno, l’incremento dei debiti rimasti insoddisfatti, maturati in un periodo caratterizzato da una rilevantissima perdita economica, costituisce idoneo parametro per la liquidazione equitativa di un danno che si caratterizza, in ogni caso, per l’elevata difficoltà di una puntuale indicazione.Link alla decisioneIl Tribunale, in accoglimento parziale delle domande attoree, ha condannato alcuni dei componenti dell’organo amministrativo e di controllo al risarcimento dei danni nei confronti della curatela della società fallita.Link al provvedimentoParole chiaveSocietà a responsabilità limitata - responsabilità degli organi sociali - responsabilità degli amministratori - responsabilità dei sindaci - azioni di responsabilità del curatore fallimentare - azione di responsabilità a favore dei creditori sociali - prescrizione - perdita di capitale - omesso controllo degli amministratori - restituzione del finanziamento soci - falso in bilancio - omessa adozione tempestiva di provvedimenti - domanda di manleva - art. 2392 c.c. - art. 2393 c.c. - art. 2394 c.c. - art. 5 l. fall. - art. 146 l. fall.15) Tribunale di Brescia - Sentenza del 31 gennaio 2020 (Presidente: Dott. Raffaele Del Porto - Giudice relatore: Dott. Lorenzo Lentini)Diritto delle imprese >Concorrenza sleale >Storno di dipendenti >PredizioneSE vi è prova che l’assunzione dei dipendenti altrui sia motivata esclusivamente dal fine di danneggiare l’altrui azienda e non anche quando il concorrente tenda ad ottenere per sé la prestazione di lavoro dell’altrui dipendente, il che sarebbe lecito nel rispetto del principio della libera circolazione del lavoro, ALLORA lo storno di dipendenti è illecito.Link al casoLink alla massimaLink alla decisioneLink al provvedimentoDiritto delle imprese >Concorrenza sleale >Sottrazione di segreti aziendali >PredizioneSE è richiesta la tutela ex artt. 98 e 99 c.p.i. ALLORA le informazioni aziendali devono presentare i seguenti requisiti: a) novità, in quanto l’informazione non deve essere generalmente nota ovvero agevolmente accessibile da terzi; b) valore economico, idoneo ad attribuire un vantaggio competitivo, che viene meno laddove l’informazione sia resa pubblica, con la precisazione che tale requisito presuppone l’effettuazione di uno sforzo economico per ottenere (ovvero duplicare) tali informazioni; c) segretezza, intesa come sottoposizione delle informazioni a misure ragionevolmente adeguate alla protezione, di ordine fisico (es. password) e giuridico (es. non disclosure agreement), con la precisazione che la segretezza non equivale ad una assoluta inaccessibilità, bensì presuppone che l’acquisizione delle informazioni segrete richieda da parte del terzo non autorizzato sforzi non indifferenti, con la conseguenza che non possono essere tutelate informazioni soggette, per loro natura ovvero in ragione di altre circostanze, a diffusione incontrollata o incontrollabile.Link al casoLink alla massimaLink alla decisioneLink al provvedimentoLink al casoI principi sono stati espressi nel giudizio promosso con atto di citazione dalla società Alfa s.r.l., con cui conveniva in giudizio la concorrente Beta s.r.l., lamentando la commissione ai propri danni di atti di concorrenza sleale, mediante storno di dipendenti e sottrazione di segreti aziendali.Al riguardo, l’attrice esponeva che in un circoscritto lasso di temporale riceveva le dimissioni di sei dipendenti/collaboratori appartenenti al medesimo settore, tre dei quali avevano successivamente costituito la società concorrente. Evidenziava, inoltre: la posizione apicale dei dipendenti stornati, particolarmente qualificati, e dunque difficilmente rimpiazzabili; la disgregazione dell’organizzazione aziendale del settore; l’ottenimento da parte della convenuta di incarichi e di commesse da parte del proprio maggior cliente immediatamente dopo la costituzione, senza che vi fossero i tempi fisiologici necessari ad una start-up per realizzare un’autonoma e funzionale organizzazione, in un settore caratterizzato da elevata specializzazione e dalla necessità di possedere software e attrezzature difficilmente reperibili sul mercato.Allegava, sotto diverso profilo, che la convenuta Beta s.r.l. avrebbe acquisito informazioni riservate tramite il personale stornato e grazie a tali informazioni avrebbe quindi progettato e realizzato schede elettroniche analoghe ai modelli sviluppati dall’attrice (che venivano proposti al maggior cliente di Alfa s.r.l., attraverso quegli stessi referenti con cui l’attrice aveva intrattenuto le relazioni tecniche e commerciali), nonché realizzato parti del sistema di proprietà della società attrice, senza essere in possesso di formale documentazione, né della formazione tecnica indispensabili per acquisire il know-how necessario alla progettazione di tali parti. Con particolare riferimento alle informazioni riservate, queste, in tesi, erano caratterizzate da accessibilità controllata, mediante limiti imposti al personale (user name e password), tali da rendere le informazioni protette verso l’esterno e quindi inaccessibili ai terzi.Link alla massimaIn tema di storno di dipendenti la concorrenza illecita non può in alcun caso derivare soltanto dalla mera constatazione di un passaggio di collaboratori da un’impresa ad un’altra concorrente né dalla contrattazione intrattenuta con il collaboratore di un concorrente. Lo storno infatti non costituisce di per sé concorrenza sleale, sempre che non sia stato attuato con l’intenzione di danneggiare l’altrui azienda in misura che ecceda il normale pregiudizio che ad ogni imprenditore può derivare dalla perdita di dipendenti che scelgono di lavorare presso altra impresa. L’illiceità della concorrenza deve essere desunta dall’obiettivo, che l’imprenditore concorrente si proponga attraverso il passaggio di personale, di vanificare lo sforzo di investimento del suo antagonista ed a tal fine e necessaria la sussistenza del c.d. “animus nocendi”, nel senso che il reclutamento di personale dipendente dell’imprenditore concorrente si connota di intenzionale slealtà soltanto quando esso venga attuato con modalità abnormi per il numero o la qualità dei prestatori d’opera distolti ed assunti, cosi da superare i limiti di tollerabilità del reclutamento medesimo che, nella sua normale estrinsecazione, è del tutto lecito. L’indagine sulla sussistenza del requisito in questione va condotta su di un piano puramente oggettivo ed il requisito medesimo deve essere desunto dalle circostanze di fatto nelle quali lo storno è avvenuto ed, in particolare, esso appare ravvisabile ove il comportamento dello stornante sia posto in essere con modalità tali da non potersi giustificare se non supponendo nell’autore un animus nocendi, ossia l’intenzione di danneggiare l’altrui azienda. Lo storno è illecito soltanto ove risulti provato che l’assunzione del dipendente altrui sia motivata esclusivamente dal fine di danneggiare l’altrui azienda e non anche quando il concorrente tenda ad ottenere per sé la prestazione di lavoro dell’altrui dipendente, il che sarebbe lecito nel rispetto del principio della libera circolazione del lavoro (conf. Trib. Torino 05.01.2006). In altre parole, affinché l’attività di acquisizione di collaboratori e dipendenti integri l’ipotesi della concorrenza sleale è necessario che sia stata attuata con la finalità di danneggiare l’altrui azienda, in misura che ecceda il normale pregiudizio che può derivare dalla perdita di prestatori di lavoro che scelgano di lavorare presso altra impresa. L’illiceità della condotta ex art. 2598 n. 3 c.c. dovrebbe quindi essere desunta dall’obbiettivo essenziale che l’imprenditore concorrente si proponga, attraverso questo passaggio di dipendenti, di vanificare lo sforzo di investimento del suo antagonista. Non basta infatti che l’atto in questione sia diretto a conquistare lo spazio di mercato del concorrente, anche attraverso l’acquisizione dei migliori collaboratori, ma è necessario che sia diretto a privarlo del frutto del “suo” investimento (conf. Cass. 5671/1998). Per individuare siffatta scorrettezza concorrenziale occorre innanzitutto considerare i mezzi utilizzati, valutando non solo le modalità di reclutamento dei dipendenti stornati, ma anche e soprattutto gli effetti potenzialmente “destrutturanti” sull’altrui organizzazione aziendale e la conseguente parassitaria sottrazione di avviamento, il che consente di ancorare ad elementi indiziari oggettivi il requisito del c.d. “animus nocendi” (conf. Trib. Milano 01.02.2016).In tema di sottrazione di segreti aziendali, l’art. 98 c.p.i., primo comma, prevede la tutela delle informazioni aziendali che “a) siano segrete nel senso che non siano nel loro insieme, o nella precisa configurazione e combinazione dei loro elementi, generalmente note o facilmente accessibili agli esperti ed agli operatori del settore; b) abbiano valore economico in quanto segrete; c) siano sottoposte a misure da ritenersi ragionevolmente adeguate a mantenerle segrete”. La tutela (art. 99 c.p.i.) è concessa contro le condotte di acquisizione, utilizzazione e rivelazione delle informazioni, purché poste in essere “in modo abusivo”, risultando comunque esclusa ogniqualvolta l’informazione sia ottenuta dal terzo “in modo indipendente”. I requisiti ai fini della protezione delle informazioni di cui sopra possono essere così puntualizzati: a) novità, in quanto l’informazione non deve essere generalmente nota ovvero agevolmente accessibile da terzi; b) valore economico, idoneo ad attribuire un vantaggio competitivo, che viene meno laddove l’informazione sia resa pubblica, con la precisazione che tale requisito presuppone l’effettuazione di uno sforzo economico per ottenere (ovvero duplicare) tali informazioni; c) segretezza, intesa come sottoposizione delle informazioni a misure ragionevolmente adeguate alla protezione, di ordine fisico (es. password) e giuridico (es. non disclosure agreement), con la precisazione che la segretezza non equivale ad una assoluta inaccessibilità (condizione, peraltro, di difficile se non impossibile verificazione), bensì presuppone che l’acquisizione delle informazioni segrete richieda da parte del terzo non autorizzato sforzi non indifferenti, con la conseguenza che non possono essere tutelate informazioni soggette, per loro natura ovvero in ragione di altre circostanze, a diffusione incontrollata o incontrollabile.Link alla decisioneIl Tribunale ha rigettato, in quanto infondate, le domande formulate da parte attrice.Link al provvedimentoParole chiaveConcorrenza - storno di dipendenti - sottrazione di segreti aziendali - art. 2598 n. 3 c.c. - art. 98 c.p.i. - art. 99 c.p.i. 16) Tribunale di Brescia - Ordinanza del 10 gennaio 2020 (Presidente: Dott. Raffaele Del Porto - Giudice relatore: Dott. Lorenzo Lentini)Diritto delle imprese >Concorrenza sleale >Sviamento di clientela mediante sfruttamento di informazioni riservate >PredizioneSE è contestata una condotta concorrenziale relativa allo sviamento di clientela mediante lo sfruttamento di informazioni riservate ALLORA è necessario indicare puntualmente le caratteristiche delle informazioni in questione e i motivi della rilevanza per l’azienda, nonché gli elementi utili ad apprezzare, in sede giurisdizionale, gli effetti prodotti dalle predette condotte, ciò essendo esclusa la possibilità di ravvisare un periculum in mora in re ipsa. Ed infatti, pur essendo ammessa la possibilità di trarre l’esistenza del periculum da indizi presuntivi, esso non può tuttavia essere assunto a priori in base a considerazioni generali e astratte, sicché il meccanismo di operatività della presunzione richiede comunque l’allegazione di circostanze dalle quali dedurre logicamente la probabilità di verificazione di un imminente risultato lesivo, dovendosi però trarre da indizi gravi, precisi e concordanti.Link al casoLink alla massimaLink alla decisioneLink al provvedimentoLink al casoI principi sono stati espressi nel giudizio di reclamo promosso da Alfa s.p.a. avverso l’ordinanza con cui il Tribunale aveva rigettato, per carenza di fumus boni iuris, il ricorso ex art. 700 c.p.c. promosso nei confronti della concorrente Beta s.p.a. e dell’ex collaboratore. In particolare, la società reclamante chiedeva, in riforma dell’ordinanza, di inibire alla concorrente la continuazione di atti concorrenziali volti allo sviamento dei propri collaboratori e della propria clientela.Al riguardo, la reclamante esponeva che l’ex collaboratore avrebbe agevolato il passaggio di tutto il suo team di lavoro presso la società reclamata, mediante condizioni contrattuali “anomale” perché particolarmente vantaggiose. Sulle modalità utilizzate per il reclutamento, rilevava che il contatto e reclutamento avveniva formalmente tramite una società di cacciatori di teste, ma sostanzialmente per il tramite dell’ex collaboratore. Con specifico riferimento all’animus nocendi, deduceva che sottraendo in blocco e simultaneamente la propria forza vendite, la reclamata si sarebbe creata un vantaggio competitivo sleale perché, svuotando l’organizzazione concorrente di uno staff di soggetti pratici del medesimo sistema di lavoro entro una zona determinata avrebbe, di fatto, reso inefficace un concorrente nell’area in questione.In tema di sviamento di clientela, la reclamante deduceva come controparte avesse provveduto a suggerire agli esercenti di contestare i contratti in essere con altre aziende al fine di spingerle a sottoscriverne di nuovi con la propria. Lamentava inoltre lo sfruttamento da parte della resistente di informazioni commerciali riservate in possesso dell’agente stornato, relative alle condizioni praticate da quest’ultima ai clienti finali dell’area di competenza, al fine di formulare offerte migliorative per favorire il passaggio alla reclamata.Link alla massimaIn tema di storno di dipendenti la concorrenza illecita non può in alcun caso derivare soltanto dalla mera constatazione di un passaggio di collaboratori da un’impresa ad un’altra concorrente né dalla contrattazione intrattenuta con il collaboratore di un concorrente. Lo storno infatti non costituisce di per sé concorrenza sleale, sempre che non sia stato attuato con l’intenzione di danneggiare l’altrui azienda in misura che ecceda il normale pregiudizio che ad ogni imprenditore può derivare dalla perdita di dipendenti che scelgono di lavorare presso altra impresa. L’illiceità della concorrenza deve essere desunta dall’obiettivo, che l’imprenditore concorrente si proponga attraverso il passaggio di personale, di vanificare lo sforzo di investimento del suo antagonista ed a tal fine e necessaria la sussistenza del c.d. “animus nocendi”, nel senso che il reclutamento di personale dipendente dell’imprenditore concorrente si connota di intenzionale slealtà soltanto quando esso venga attuato con modalità abnormi per il numero o la qualità dei prestatori d’opera distolti ed assunti, cosi da superare i limiti di tollerabilità del reclutamento medesimo che, nella sua normale estrinsecazione, è del tutto lecito. L’indagine sulla sussistenza del requisito in questione va condotta su di un piano puramente oggettivo ed il requisito medesimo deve essere desunto dalle circostanze di fatto nelle quali lo storno è avvenuto ed, in particolare, esso appare ravvisabile ove il comportamento dello stornante sia posto in essere con modalità tali da non potersi giustificare se non supponendo nell’autore un animus nocendi, ossia l’intenzione di danneggiare l’altrui azienda. Lo storno è illecito soltanto ove risulti provato che l’assunzione del dipendente altrui sia motivata esclusivamente dal fine di danneggiare l’altrui azienda e non anche quando il concorrente tenda ad ottenere per sé la prestazione di lavoro dell’altrui dipendente, il che sarebbe lecito nel rispetto del principio della libera circolazione del lavoro (conf. Trib. Torino 05.01.2006). In altre parole, affinché l’attività di acquisizione di collaboratori e dipendenti integri l’ipotesi della concorrenza sleale è necessario che sia stata attuata con la finalità di danneggiare l’altrui azienda, in misura che ecceda il normale pregiudizio che può derivare dalla perdita di prestatori di lavoro che scelgano di lavorare presso altra impresa. L’illiceità della condotta ex art. 2598 n. 3 c.c. dovrebbe quindi essere desunta dall’obbiettivo essenziale che l’imprenditore concorrente si proponga, attraverso questo passaggio di dipendenti, di vanificare lo sforzo di investimento del suo antagonista. Non basta infatti che l’atto in questione sia diretto a conquistare lo spazio di mercato del concorrente, anche attraverso l’acquisizione dei migliori collaboratori, ma e necessario che sia diretto a privarlo del frutto del “suo” investimento (conf. Cass. 5671/1998). Per individuare siffatta scorrettezza concorrenziale occorre innanzitutto considerare i mezzi utilizzati, valutando non solo le modalità di reclutamento dei dipendenti stornati, ma anche e soprattutto gli effetti potenzialmente “destrutturanti” sull’altrui organizzazione aziendale e la conseguente parassitaria sottrazione di avviamento (conf. Trib. Milano 01.02.2016).Laddove sia contestata una condotta concorrenziale relativa allo sviamento di clientela mediante lo sfruttamento di informazioni riservate, è necessario indicare puntualmente le caratteristiche delle informazioni in questione e i motivi della rilevanza per l’azienda, nonché gli elementi utili ad apprezzare, in sede giurisdizionale, gli effetti prodotti dalle predette condotte, ciò essendo esclusa la possibilità di ravvisare un periculum in mora in re ipsa. Ed infatti, pur essendo ammessa la possibilità di trarre l’esistenza del periculum da indizi presuntivi, esso non può tuttavia essere assunto a priori in base a considerazioni generali e astratte, sicché il meccanismo di operatività della presunzione richiede comunque l’allegazione di circostanze dalle quali dedurre logicamente la probabilità di verificazione di un imminente risultato lesivo, dovendosi però trarre da indizi gravi, precisi e concordanti.Link alla decisioneIl Tribunale ha rigettato il reclamo e confermato l’ordinanza reclamata.Link al provvedimentoParole chiaveConcorrenza - storno di dipendenti - sviamento di clientela mediante sfruttamento di informazioni riservate- art. 2598 n. 3 c.c. 17) Tribunale di Brescia - Sentenza del 5 aprile 2019 (Presidente: Dott. Raffaele Del Porto - Giudice relatore: Dott. Lorenzo Lentini)Diritto delle imprese >Concorrenza sleale >Sfruttamento di informazioni riservate >PredizioneSE l’imprenditore sfrutta abusivamente informazioni tecniche o commerciali altrui, aventi carattere riservato (sia pure non “segreto”) e apprezzabile valore economico, di cui sia venuto in possesso per circostanze fortuite ALLORA è tenuto al risarcimento del danno.Link al casoLink alla massimaLink alla decisioneLink al provvedimentoDiritto delle imprese >Concorrenza sleale >Imitazione di aspetti esteriori >PredizioneNei mercati in cui il profilo estetico non riveste carattere centrale SE l’imprenditore si limita ad imitare aspetti esteriori ALLORA non è tenuto al risarcimento del danno.Link al casoLink alla massimaLink alla decisioneLink al provvedimentoDiritto delle imprese >Concorrenza sleale >Perdita di chance >Risarcimento del danno >PredizioneSE l’imprenditore lamenta un pregiudizio da ricondurre alla categoria della “perdita di chance” ALLORA deve provare la sussistenza di elementi oggettivi e certi dai quali desumere, in termini di certezza o di elevata probabilità e non di mera potenzialità, l’esistenza di un pregiudizio economicamente valutabile.Link al casoLink alla massimaLink alla decisioneLink al provvedimentoDiritto delle imprese >Concorrenza sleale >Tutela del diritto d’autore >Diritto al compenso >Presupposti >PredizioneSE è richiesta la tutela di cui all’art. 99 l.d.a. ALLORA dev’essere provato il carattere di originalità dell’opera.Link al casoLink alla massimaLink alla decisioneLink al provvedimentoLink al casoI principi sono stati espressi nel giudizio promosso da Alfa s.r.l. nei confronti della concorrente Beta s.n.c., ai fini dell’accertamento degli illeciti di concorrenza sleale ex art. 2598, nn. 1), 2) e 3), c.c. e della violazione dei diritti autorali connessi di cui all’art. 99 l.d.a.; per l’effetto, Alfa chiedeva: (i) di inibire la prosecuzione degli illeciti eventualmente accertati ai sensi degli artt. 2599 c.c., 99 l.d.a. e 156 l.d.a.; (ii) di ordinare la restituzione di documenti contenenti informazioni riservate e di inibirne qualunque utilizzo futuro; (iii) il risarcimento dei danni patrimoniali e non patrimoniali subiti; (iv) la pubblicazione della sentenza; (v) la fissazione di una penale per ciascuna violazione.Al riguardo, l’attrice lamentava: (i) l’indebito sfruttamento di dati tecnico-commerciali di sua proprietà trasmessi in forma riservata e in sede precontrattuale ad alcuni potenziali clienti, che li avevano successivamente messi a disposizione della società convenuta; (ii) la realizzazione di impianti con identiche caratteristiche di lay-out ossia estetiche e non necessariamente tecniche; (iii) l’appropriazione di pregi.Link alla massimaStante il disposto dell’art. 99, co. 1, c.p.i. che fa salva la disciplina della concorrenza sleale, l’insussistenza dei requisiti per accordare al know-how la tutela offerta dal c.p.i. non fa venire meno l’applicabilità dei principi generali in tema di concorrenza sleale, dovendosi ritenere condotta contraria ai principi della correttezza tra imprenditori lo sfruttamento abusivo di altrui informazioni tecniche o commerciali, aventi carattere riservato (sia pure non “segreto”) e apprezzabile valore economico, di cui l’imprenditore sia venuto in possesso per circostanze fortuite (nel caso di specie, l’esistenza di una passata trattativa tra la società attrice ed un cliente della società convenuta aveva consentito a quest’ultimo di trattenere indebitamente disegni, progetti e altro materiale tecnico, rientrante nella esclusiva titolarità di parte attrice, e di metterlo a disposizione di un diverso “fornitore”, ovvero la società convenuta, al fine di ottenere condizioni commerciali più competitive).In mercati caratterizzati dalla realizzazione di commesse sulla base di progetti condivisi dal committente e dalla particolare qualificazione dei soggetti che vi operano, l’imitazione di “aspetti esteriori” non è idonea a costituire un illecito confusorio laddove il profilo estetico degli impianti realizzati non rivesta carattere centrale nell’aggiudicazione degli appalti e non sia elemento tale da generare vantaggi competitivi, né rischi di confusione in capo ai fruitori, essendo questi in grado di distinguere i prodotti forniti e i servizi resi dai diversi operatori del mercato in questione. L’indebito utilizzo di informazioni riservate tecniche altrui integra la fattispecie “generale” di cui all’art. 2598, n. 3), c.c., sicché deve ritenersi escluso che tale condotta possa integrare altresì l’attività di appropriazione di pregi di cui all’art. 2598, n. 2), c.c.Non può trovare accoglimento la domanda di risarcimento del danno derivante da atti di concorrenza sleale laddove il danno sofferto in conseguenza della condotta avversaria non risulti provato. In particolare, in ipotesi in cui l’agente lamenti un pregiudizio da ricondurre alla categoria della “perdita di chance”, incombe su quest’ultimo l’onere di provare la sussistenza di elementi oggettivi e certi dai quali desumere, in termini di certezza o di elevata probabilità e non di mera potenzialità, l’esistenza di un pregiudizio economicamente valutabile (conf. Cass. n. 15385/2011).Deve ritenersi infondata la domanda di tutela di cui all’art. 99 l.d.a. in difetto dei presupposti di applicazione della suddetta norma, presupponendo la medesima il carattere di originalità del progetto ingegneristico (conf. Trib. Milano 31.05.2016). In ogni caso, l’esercizio del diritto all’equo compenso è altresì condizionato alla previa esecuzione degli adempimenti di cui all’art. 99, co. 2, l.d.a., sicché in caso di mancata esecuzione la domanda deve ritenersi infondata anche alla luce del disposto di cui all’art. 11 del regolamento per l’esecuzione della l.d.a.Allorché ad una consulenza tecnica d’ufficio siano mosse critiche puntuali e dettagliate da un consulente di parte, il giudice che intenda disattenderle ha l’obbligo di indicare nella motivazione della sentenza le ragioni di tale scelta, senza che possa limitarsi a richiamare acriticamente le conclusioni del proprio consulente, ove questi a sua volta non si sia fatto carico di esaminare e confutare i rilievi di parte (conf. Cass. n. 23637/2016). Argomentando a contrario si ricava che laddove il C.T.U. abbia esaminato i rilievi mossi dai consulenti di parte e replicato puntualmente, non sussiste in capo al tribunale l’onere di motivazione sul punto, onere già compiutamente assolto dal perito.Link alla decisioneIl Tribunale:- ha accertato e dichiarato la sussistenza degli illeciti di cui all’art. 2598, n. 3), c.c.;- ha inibito alla convenuta l’utilizzo, in ogni forma e con ogni modalità, delle informazioni riservate tecniche o commerciali dell’attrice;- ha fissato una penale per ogni violazione del provvedimento da parte della convenuta;- ha rigettato, per il resto, le domande attoree.Link al provvedimentoParole chiaveConcorrenza - sfruttamento informazioni riservate - imitazione di aspetti esteriori - perdita di chance - diritto d’autore - diritto al compenso - art. 2598 c.c. - art. 99 c.p.i. - art. 99 l.d.a.18) Tribunale di Brescia - Sentenza del 27 novembre 2018 (Giudice designato: Dott. Lorenzo Lentini)Diritto delle imprese >Concorrenza sleale >Pratica di prezzi sottocosto >PredizioneIn assenza di ulteriori profili di illiceità SE l’impresa concorrente pratica prezzi sottocosto ALLORA non è tenuta al risarcimento del danno.Link al casoLink alla massimaLink alla decisioneLink al provvedimentoDiritto delle imprese >Concorrenza sleale >Violazione del patto di non concorrenza >PredizioneSE il lavoratore viola il patto di non concorrenza ALLORA è esclusa la possibilità di imputare la responsabilità contrattuale da inadempimento (derivante dalla violazione) in capo all’impresa presso cui il lavorare abbia iniziato a prestare la propria opera lavorativa, non essendo la medesima parte del contratto.Link al casoLink alla massimaLink alla decisioneLink al provvedimentoDiritto delle imprese >Concorrenza sleale >Risarcimento del danno per atti di concorrenza sleale >Presupposti >PredizioneSE non risultano elementi di antigiuridicità delle condotte asseritamente concorrenziali ALLORA è esclusa la possibilità di accoglimento della domanda di risarcimento del danno all’immagine o alla reputazione.Link al casoLink alla massimaLink alla decisioneLink al provvedimentoLink al casoI principi sono stati espressi nel giudizio promosso da Alfa s.p.a. nei confronti della concorrente Beta s.r.l., nonché nei confronti dell’ex dipendente Tizio, al fine di ottenere il ristoro: (i) del danno commerciale correlato alla diminuzione del fatturato; (ii) del danno da inadempimento contrattuale con riferimento alla violazione del patto di non concorrenza (concluso con l’ex dipendente Tizio) da parte di Beta; (iii) del danno al nome, all’immagine e alla reputazione commerciale.Al riguardo, l’attrice deduceva atti di concorrenza sleale da parte di Beta e segnatamente: (i) la presa di contatti con un proprio cliente “storico” e la proposta di vendita di prodotti concorrenti ad un prezzo inferiore, sfruttando informazioni in possesso dell’ex dipendente Tizio (quali, il listino prezzi); (ii) la presa di contatti con propri ex agenti e l’offerta di prodotti concorrenti ad un prezzo inferiore; (iii) la presa di contatti con un proprio agente e la proposta di avvio di un rapporto di collaborazione; (iv) la presa di contatti con propri fornitori per l’acquisto di prodotti già commercializzati dalla stessa Alfa.Link alla massimaIn tema di storno di dipendenti la concorrenza illecita non può in alcun caso derivare soltanto dalla mera constatazione di un passaggio di collaboratori da un’impresa ad un’altra concorrente, né dalla contrattazione intrattenuta con il collaboratore di un concorrente. Lo storno infatti non costituisce di per sé concorrenza sleale, sempre che non sia stato attuato con l’intenzione di danneggiare l’altrui azienda in misura che ecceda il normale pregiudizio che ad ogni imprenditore può derivare dalla perdita di dipendenti che scelgono di lavorare presso altra impresa. L’illiceità della concorrenza deve essere desunta dall’obiettivo, che l’imprenditore concorrente si proponga attraverso il passaggio di personale, di vanificare lo sforzo di investimento del suo antagonista ed a tal fine è necessaria la sussistenza del c.d. “animus nocendi”, nel senso che il reclutamento di personale dipendente dell’imprenditore concorrente si connota di intenzionale slealtà soltanto quando esso venga attuato con modalità abnormi per il numero o la qualità dei prestatori d’opera distolti ed assunti, così da superare i limiti di tollerabilità del reclutamento medesimo che, nella sua normale estrinsecazione, è del tutto lecito. Non basta infatti che l’atto in questione sia diretto a conquistare lo spazio di mercato del concorrente, anche attraverso l’acquisizione dei migliori collaboratori, ma è necessario che sia diretto a privarlo del frutto del “suo” investimento (conf. Cass. n. 5671/1998).L’indagine sulla sussistenza del requisito dell’animus nocendi va condotta su di un piano puramente oggettivo, potendo esso essere desunto dalle circostanze di fatto nelle quali lo storno è avvenuto, dai mezzi utilizzati e dalle modalità di reclutamento dei dipendenti stornati, valutando altresì effetti potenzialmente “destrutturanti” sull’altrui organizzazione aziendale e la conseguente parassitaria sottrazione di avviamento,  Lo storno è illecito, dunque, soltanto ove risulti provato che l’assunzione del dipendente altrui sia motivata esclusivamente dal fine di danneggiare l’altrui azienda e non anche quando il concorrente tenda ad ottenere per sé la prestazione di lavoro dell’altrui dipendente, il che sarebbe lecito nel rispetto del principio della libera circolazione del lavoro (conf. Trib. Milano 01.02.2016; Trib. Torino 05.01.2006).    In tema di concorrenza sleale, la pratica di prezzi sottocosto non può considerarsi di per sé connotata da profili di illiceità, ben potendo inerire a una temporanea e razionale politica di aggressione del mercato, e ciò in quanto la libera concorrenza poggia proprio su iniziative quali l’avvicinamento di clienti altrui e la formulazione di proposte migliorative, anche se molto competitive.Deve ritenersi esclusa la possibilità di riconoscere la responsabilità contrattuale da inadempimento derivante dalla violazione del patto di non concorrenza in capo all’impresa presso cui il soggetto (vincolato dal patto) abbia iniziato a prestare la propria opera lavorativa (asseritamente in violazione del predetto patto di non concorrenza), non essendo la medesima parte del contratto.L’assenza di elementi di antigiuridicità delle condotte asseritamente concorrenziali esclude la possibilità di accoglimento della domanda di risarcimento del danno all’immagine o alla reputazione formulate dal preteso danneggiato. Link alla decisioneIl Tribunale ha rigettato, in quanto infondate, le domande attoree.Link al provvedimentoParole chiaveConcorrenza - assunzione di dipendenti altrui - storno di dipendenti - prezzi sottocosto - patto di non concorrenza - risarcimento del danno - art. 2598 c.c.19) Tribunale di Brescia - Ordinanza del 13 maggio 2016 (Giudice designato: Dott.ssa Vincenza Agnese)Diritto delle imprese >Concorrenza sleale >Violazione dell’obbligo di segretezza >Concorso nell’inadempimento >PredizioneSE una società utilizza impropriamente materiale nel legittimo possesso di un’altra rispetto alla quale vi sia coincidenza fisica tra gli amministratori di quest’ultima e i collaboratori della prima ALLORA la società concorre con gli amministratori nell’inadempimento dell’obbligo di segretezza contrattualmente assunto.Link al casoLink alla massimaLink alla decisioneLink al provvedimentoDiritto delle imprese >Concorrenza sleale >Sfruttamento di materiale altrui >PredizioneSE l’impresa usa cataloghi pubblicitari e codici alfanumerici altrui e, all’interno degli stampati, fotografie che ritraggono lo stabilimento e i dipendenti altrui ALLORA pone in essere atti di concorrenza sleale per confusorietà.Link al casoLink alla massimaLink alla decisioneLink al provvedimentoDiritto delle imprese >Concorrenza sleale >Utilizzo della reference list altrui >PredizioneSE l’impresa utilizza la reference list altrui ALLORA pone in essere un atto di concorrenza sleale per appropriazione di pregi.Link al casoLink alla massimaLink alla decisioneLink al provvedimentoDiritto delle imprese >Concorrenza sleale >Divieto di sfruttamento abusivo di informazioni altrui >Presupposti >PredizioneSE è richiesta la tutela prevista agli artt. 98 e 99 c.p.i. ALLORA per l’accoglimento devono essere integralmente allegati e provati i requisiti indicati nella disposizione. Link al casoLink alla massimaLink alla decisioneLink al provvedimentoDiritto delle imprese >Concorrenza sleale >Perdita di clientela >Risarcimento del danno >PredizioneSE l’impresa lamenta la perdita di clientela (che rappresenta il tipico effetto dannoso dell’attività illecita) ALLORA detto pregiudizio integra gli estremi della irreparabilità ed irreversibilità del danno.Link al casoLink alla massimaLink alla decisioneLink al provvedimentoDiritto delle imprese >Concorrenza sleale >Atti illeciti >Accordo di impiego >PredizioneSE l’impresa concorrente dichiara la volontà di stipulare un accordo di impegno, in assenza di impegno effettivo (quale, esemplarmente, la volontaria soggezione a penali concordate con la controparte) ALLORA non è escluso il pericolo di una successiva reiterazione di condotte illecite.Link al casoLink alla massimaLink alla decisioneLink al provvedimentoLink al casoI principi sono stati espressi nel procedimento di reclamo promosso da una società a responsabilità limitata avverso l’ordinanza di rigetto del ricorso ex artt. 700 c.p.c. e 2598 c.c., volto ad ottenere: (i) l’inibitoria dell’utilizzo di materiale della società ricorrente da parte di altre concorrenti; (ii) l’inibitoria della commercializzazione e della pubblicizzazione di prodotti aventi le medesime caratteristiche di quelli della ricorrente; (iii) la distruzione del materiale promozionale, utilizzato dalle resistenti, frutto di riproduzione di quello della ricorrente; (iv) la previsione di una penale per ogni giorno di ritardo e per la violazione dell’inibitoria; (v) e, infine, la pubblicazione dell’ordinanza sui quotidiani nazionali ed esteri, nonché sul sito delle società resistenti. Link alla massimaConcorre nell’inadempimento dell’obbligo di segretezza contrattualmente assunto la società che utilizzi impropriamente materiale nel possesso di altra ove vi sia coincidenza fisica tra i componenti del consiglio di amministrazione di quest’ultima e i collaboratori dell’altra. Il comprovato utilizzo del materiale e la coincidenza soggettiva fanno infatti presumere la cessione di materiale da parte di una nei confronti dell’altra. L’uso di cataloghi pubblicitari, codici alfanumerici e, all’interno degli stampati, di fotografie che ritraggono lo stabilimento e i dipendenti di altra società, costituiscono atti di concorrenza sleale per confusorietà ex art. 2598, n. 1), c.c. L’utilizzo della reference list di altra società costituisce atto di concorrenza sleale per appropriazione di pregi ex art. 2598, n. 2), c.c. Ai fini della tutela prevista all’art. 98 c.p.i., gli specifici requisiti indicati nella disposizione medesima devono essere integralmente allegati e provati, sicché anche l’assenza di uno solo di essi impedisce di sussumere i relativi fatti nell’alveo normativo del codice della proprietà industriale. Inoltre, il richiamo al requisito della segretezza, interpretato alla luce dei riferimenti contenuti nelle lettere a), b), c), va inteso come attinente in primo luogo alla novità delle informazioni. La perdita di clientela, rappresentando il tipico effetto dannoso dell’attività illecita, integra gli estremi del pregiudizio irreparabile ed irreversibile; l’irreparabilità del danno deriva dall’obiettiva difficoltà di recupero della quota di mercato eventualmente perduta e dall’impossibilità di addivenire nel futuro giudizio di merito ad una esatta quantificazione del pregiudizio patrimoniale arrecato all’immagine e agli interessi della società pregiudicata. La dichiarazione di volontà della società di stipulare un accordo di impegno, in assenza di impegno effettivo, quale, esemplarmente, la volontaria soggezione a penali concordate con la controparte, non vale ad escludere il pericolo di una successiva reiterazione di condotte illecite (conf. Trib. Milano 18.04.2011).Link alla decisioneIl Tribunale, in accoglimento del reclamo:- ha inibito alle società resistenti l’utilizzo di materiale, anche pubblicitario, inerente l’attività della reclamante;- ha fissato la penalità da pagare da parte delle resistenti in solido per la violazione delle disposizioni di cui all’ordinanza e per ogni giorno di violazione avente carattere di illecito permanente;- ha ordinato la pubblicazione dell’intestazione e del dispositivo dell’ordinanza su testate di quotidiani nazionali e sul sito web delle resistenti.Link al provvedimentoParole chiaveConcorrenza - obbligo di segretezza - sfruttamento materiale altrui - utilizzo reference list altrui - perdita di clientela - accordo di impegno - risarcimento del danno - art. 2598 c.c.20) Tribunale di Brescia - Sentenze del 22 marzo 2018, n. 906 e 21 giugno 2018 (Giudice estensore: Dott. Luciano Ambrosoli)Diritto delle imprese >Contratto di leasing >Interesse di mora determinato in base al rinvio a parametri di legge >PredizioneSE il contratto contiene una clausola che determina l’interesse di mora in base al rinvio a parametri applicabili per legge ALLORA detta clausola è lecita.Link al casoLink alla massimaLink alla decisioneLink al provvedimentoDiritto delle imprese >Contratto di leasing >Nullità dell’interesse di mora e interessi corrispettivi >PredizioneSE la clausola relativa all’interesse di mora è nulla ALLORA la nullità non può estendersi alla previsione relativa all’interesse corrispettivo, posta la diversa natura degli interessi e l’autonomia delle pattuizioni contrattuali relative agli uni e agli altri.Link al casoLink alla massimaLink alla decisioneLink al provvedimentoDiritto delle imprese >Contratto di leasing >Usura sopravvenuta >PredizioneSE la contestazione del contraente è fondata sull’usura sopravvenuta ALLORA deve ritenersi infondata in diritto.Link al casoLink alla massimaLink alla decisioneLink al provvedimentoDiritto delle imprese >Contratto di leasing >Piano di ammortamento c.d. alla francese >PredizioneSE il contratto prevede il piano di ammortamento c.d. alla francese ALLORA tale previsione non importa né l’indeterminatezza del tasso né l’automatica e surrettizia capitalizzazione di interessi e non è perciò tout court in contrasto con il divieto di anatocismo né con i doveri di trasparenza.Link al casoLink alla massimaLink alla decisioneLink al provvedimentoDiritto delle imprese >Contratto di leasing >Mancanza di TAEG e ISC >PredizioneSE nel contratto manca la menzione del TAEG e dell’ISC ALLORA il contratto non è, in sé, nullo, in quanto tali indicatori non rientrano nel contenuto tipico.Link al casoLink alla massimaLink alla decisioneLink al provvedimentoDiritto delle imprese >Contratto di leasing >Indicizzazione in base alla variazione di un parametro oggettivo (tasso Euribor) >PredizioneSE nel contratto il criterio dell’indicizzazione è compiutamente disciplinato (nel documento sottoscritto dalle parti e allegato al contratto) in base alle variazioni di un parametro oggettivo (quale, esemplarmente, il tasso Euribor come rilevato e pubblicato su Il Sole 24 Ore) rispetto ad un incide base di riferimento consensualmente definito in una percentuale determinata alla data della stipulazione ALLORA tale previsione è lecita, poiché non integra un’ipotesi di potestà unilaterale e discrezionale di modifica delle condizioni contrattuali da parte del concedente.Link al casoLink alla massimaLink alla decisioneLink al provvedimentoLink al casoI principi sono stati espressi nel giudizio di accertamento dell’illiceità delle condizioni contrattuali praticate da una società di leasing, e di conseguente ripetizione degli importi indebitamente versati, a fronte dell’asserita usurarietà dei tassi di mora dalla stessa praticati in quanto superiori al tasso di soglia usurario determinato all’epoca della stipulazione del contratto, nonché dell’asserita illegittima previsione di piano di ammortamento c.d. alla francese.Link alla massimaÈ lecita la clausola contrattuale del contratto di leasing che determina l’interesse di mora per rinvio all’art. 5, co. 1, del d.lgs. n. 231/2002 (che risulta in fatto superflua, in quanto il medesimo tasso troverebbe applicazione anche in mancanza di pattuizione), giacché in nessun caso può reputarsi illecito, per contrarietà alla disciplina in materia di usura o per altra causa, il tasso di interesse fissato in base ai parametri applicabili per legge.Peraltro, la stessa previsione normativa, ai sensi del d.lgs. n. 231/2002 e del novellato art. 1248 c.c., di criteri di fissazione del tasso di mora che ben possono determinare il superamento della soglia usuraria corrobora l’opinione della generale estraneità dei tassi di mora alla disciplina in materia di usura, dettata esclusivamente per corrispettivi e remunerazioni in genere del finanziamento.Conformemente a logica e a lettera dell’art. 1815 c.c., l’eventuale nullità della clausola relativa all’interesse di mora non può estendersi all’autonoma e lecita previsione relativa all’interesse corrispettivo, posta la diversa natura degli interessi corrispettivi e di quelli moratori e l’autonomia delle pattuizioni contrattuali relative agli uni e agli altri.Deve ritenersi infondata in diritto la contestazione di usura sopravvenuta (conf. Cass. Sez. Unite n. 24675/2017).Il piano di ammortamento costante, c.d. alla francese, previsto nel contratto di leasing, non importa né indeterminatezza del tasso né automatica e surrettizia capitalizzazione di interessi e non è perciò tout court in contrasto con il divieto di anatocismo né con i doveri di trasparenza, trattandosi in fatto di un meccanismo che prevede rate composte da una quota di capitale ed una quota di interessi calcolata sul capitale residuo in modo che, nel progredire dell’ammortamento, la quota capitale cresce progressivamente mentre quella per interessi (calcolata solo sul capitale residuo e non sugli interessi già scaduti) è via via decrescente (conf. Cass. n. 11400/2014).La mancata menzione del TAEG e dell’ISC non determina, in sé, la nullità del contratto di leasing, in quanto, secondo le prescrizioni della Banca d’Italia adottate in attuazione dell’art. 117, co. 8, d.lgs. n. 385/1993, detti indicatori non rientrano nel contenuto tipico determinato di tale contratto.Il criterio dell’indicizzazione compiutamente disciplinato nel documento sottoscritto dalle parti e allegato al contratto di leasing fondato sulle variazioni di un parametro oggettivo (quale, esemplarmente, il tasso Euribor come rilevato e pubblicato su Il Sole 24 Ore) rispetto ad un incide base di riferimento consensualmente definito in una percentuale determinata alla data della stipulazione non importa potestà unilaterale e discrezionale di modifica delle condizioni contrattuali da parte del concedente, risultando dunque conforme alla previsione dell’art. 118 n. 385/1993.Link alla decisioneIl Tribunale ha rigettato le domande attore.Link al provvedimentoParole chiaveContratto di leasing - interesse di mora determinato in base al rinvio a parametri di legge - nullità dell’interesse di mora e interessi corrispettivi - tasso di mora - usura - usura sopravvenuta - piano di ammortamento c.d. alla francese - mancanza di TAEG e ISC - indicizzazione in base alla variazione di un parametro oggettivo (tasso Euribor) - art. 1248 c.c. - art. 1815 c.c. - art. 5 del d.lgs. n. 231/2002 - art. 117 d.lgs. n. 385/1993 - art. 118 d.lgs. n. 385/1993