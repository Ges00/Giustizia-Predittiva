1) Corte di Appello di Brescia - Sentenza del 15 novembre 2018, n. 402 (Presidente: Dott.ssa Antonella Nuovo - Consigliere relatore: Dott.ssa Giuseppina Finazzi)Diritto del lavoro >Contributi >Omissione contributiva >Omissione contributiva del committente e dell’appaltatore >PredizioneSE il datore di lavoro appaltatore, responsabile solidale con il committente dell’appalto, omette il versamento dei contributi previdenziali per i propri dipendenti ALLORA legittimamente l’INPS potrà agire nei confronti del committente per il recupero del credito previdenziale in quanto titolare di un diritto autonomo rispetto a quello privato fra lavoratori, datori di lavoro appaltatori e committentiLink al casoLink alla massimaLink alla decisioneLink al provvedimentoLink al casoNel caso di specie il committente era stato condannato in solido con il datore di lavoro appaltatore per il mancato pagamento, da parte di quest’ultimo, dei contributi previdenziali dovuti per i lavoratori impiegati nell’appalto. Link alla massimaAi fini dell’escussione previdenziale dei contributi non versati, l’INPS gode, sulla base dell’autonomia del rapporto previdenziale, di diritto autonomo rispetto a quello privato fra lavoratori, datori e committenti di questi ultimi. L’Istituto, dunque, può far valere in qualità di soggetto autonomo un diritto altrettanto autonomo (per fonte, causa, soggetti e contenuto differente da quello del pur connesso rapporto di lavoro), sottratto al giudicato intervenuto fra lavoratore e datore di lavoro e restando legittimato in modo autonomo all’accertamento del proprio diritto (conf. Cass. nn. 18809/2018, 996/2007). Ne consegue che il termine biennale previsto dall’art. 29 co. 2, D. Lgs. 276/03 per l’esercizio dell’azione non opera nei confronti dell’INPS.Nel caso di omesso o tardivo pagamento dei contributi previdenziali, il datore di lavoro deve versare somme aggiuntive (cc.dd. sanzioni civili) che si apprezzano, con presunzione assoluta, siccome conseguenza automatica dell’inadempimento o del suo ritardo e misurano il danno cagionato all’ente previdenziale. Per escludere o ridurre siffatto obbligo non è consentita alcuna indagine sull’elemento soggettivo del debitore della contribuzione (conf. Cass. sentenze nn. 15067/08, 2758/2006, 17650/2003, 8644/ 2000, 8324/2000, 5088/2000, n. 2689/1995). Le sanzioni civili, a differenza delle sanzioni amministrative che hanno carattere personale, in quanto “conseguenze automatiche sul piano strettamente patrimoniale dell’inadempimento dell’obbligazione contributiva” sono obbligazioni di natura civile e, pertanto, si trasmettono agli eredi (conf. Cass., Sez. Un., n. 5076/2015, C. Cost. n. 254/2014, Cass. nn.14475/2009, 15067/2008).Link alla decisioneIl Collegio, in parziale accoglimento del ricorso, ritenuto infondata l’eccezione di decadenza biennale dalle pretese contributive INPS ai sensi dell’art. 29, co. 2, d.lgs. n. 276/2003.Link al provvedimentoParole chiaveOmissione contributiva - appalto - committente - responsabilità solidale - enti previdenziali - INPS - termine di decadenza - beneficio di escussione - art. 29, d.lgs. n. 276/2003 - sanzioni civili - autonomia del rapporto previdenziale - diritto autonomo - presunzione assoluta2) Corte di Appello di Brescia - Sentenza del 8 febbraio 2018, n. 55  (Presidente: Dott.ssa Antonella Nuovo - Consigliere relatore: Dott. Antonio Matano)  Diritto del lavoro >Contributi >Iscrizione alla  gestione separata >Mancato pagamento dei contributi previdenziali >Socio amministratore unico di s.r.l. >PredizioneSE l’amministratore unico di una società a responsabilità limitata si occupa delle attività operative attraverso le quali si manifesta il concreto esercizio dell’impresa ALLORA è legittima la sua iscrizione d’ufficio alla Gestione Separata da parte dell’INPS.Link al casoLink alla massimaLink alla decisioneLink al provvedimentoLink al casoNel caso di specie il socio e amministratore unico di società svolgeva la tipica attività di gestione d’impresa attraverso le operazioni materiali e le attività giuridiche proprie di chi provvede alla conduzione e gestione dell’azienda, in particolare occupandosi del coordinamento e della direzione dei dipendenti nonché della supervisione dell’attività commerciale.Link alla massima In materia di iscrizione alla gestione separata degli esercenti attività commerciali, soddisfa il requisito soggettivo previsto dall’art. 1, co. 203, lett. c), l. n. 662/1996 (ossia la partecipazione personale al lavoro aziendale con carattere di abitualità e prevalenza) l’amministratore di una società che svolge la tipica attività di gestione d’impresa attraverso le operazioni materiali e le attività giuridiche proprie di chi provvede alla conduzione e gestione dell’impresa, in particolare occupandosi del coordinamento e della direzione dei dipendenti nonché della supervisione dell’attività commerciale; attività operative, queste, che manifestano il concreto esercizio dell’impresa. La partecipazione costante e temporalmente rilevante dell’amministratore all’attività operativa dell’impresa, senza svolgere altre attività lavorative, dimostra una partecipazione personale al lavoro caratterizzata da abitualità e prevalenza tale da giustificare l’iscrizione alla gestione commercianti.Link alla decisioneIl Collegio, conformemente alla sentenza emessa dal Giudice di prime cure, rigetta la domanda di accertamento negativo dell’obbligo di iscrizione alla gestione commercianti.Link al provvedimentoParole chiaveGestione separata - omissione contributiva - socio amministratore unico - s.r.l. / società a responsabilità limitata - esercizio di impresa - supervisione - coordinamento - collaboratori - requisito soggettivo - onere della prova - art. 1, co. 203, lett. c), l. n. 662/1996 - partecipazione personale - abitualità - prevalenza3) Corte di Appello di Brescia - Sentenza del 17 maggio 2018, n. 205 (Presidente: Dott.ssa Antonella Nuovo - Consigliere relatore: Dott. Antonio Matano)Diritto del lavoro >Contributi >Iscrizione alla gestione separata >Società in accomandita semplice >Predizione SE l’amministratore socio di s.a.s., incontestata la natura commerciale dell’attività, partecipa con carattere di abitualità e prevalenza all’impresa ALLORA è legittima la sua iscrizione d’ufficio alla gestione separata da parte dell’INPS.Link al casoLink alla massimaLink alla decisioneLink al provvedimentoLink al casoNel caso di specie, il contribuente era un socio accomandatario di s.a.s. che nonostante la delega delle attività d’impresa a collaboratori, anche esterni, esercitava, comunque, il coordinamento, la direzione e la supervisione delle attività operative proprie dell’oggetto dell’esercizio di impresa soddisfacendo, in tal modo, il requisito soggettivo previsto dall’art. 1, co. 203, lett c), l. n. 662/1996, che implica l’iscrizione alla gestione commercianti.Link alla massima	In materia di iscrizione alla gestione degli esercenti attività commercianti, il socio accomandatario di una s.a.s., nonostante la delega delle attività d’impresa a collaboratori, anche esterni, esercita, comunque, il coordinamento, la direzione e la supervisione delle attività operative proprie dell’oggetto dell’esercizio di impresa e soddisfa, in tal modo, il requisito soggettivo previsto dall’art. 1, co. 203, lett c), l. n. 662/1996, che implica la sua iscrizione alla gestione commercianti.Link alla decisioneIl Collegio ha accolto la domanda dell’INPS di condanna di Tizio al pagamento dei contributi e delle sanzioni dovuti alla gestione commercianti.Link al provvedimentoParole chiaveGestione separata - socio accomandatario - s.a.s. - delega attività di impresa - collaboratori esterni - coordinamento - direzione - supervisione - requisito soggettivo - art. 1, co. 203, lett c), l. n. 662/1996 - art. 2318 c.c. - onere prova4) Corte di Appello di Brescia - Sentenza del 1 marzo 2018, n. 91 (Presidente: Dott.ssa Antonella Nuovo - Consigliere relatore Dott. Giuseppina Finazzi)Diritto del lavoro >Infortunio sul lavoro >Qualificazione del vincolo contrattuale >Violazione delle tutele sul lavoro (art. 2087 c.c.) >PredizioneSE il lavoratore, dipendente del subappaltatore, subisce un infortunio durante l’esecuzione del contratto di subappalto appalto ALLORA l’appaltatore risponde in solido con il subappaltatore per i danni subiti dal dipendente, allorquando ricorrano tre condizioniLink al casoLink alla massimaLink alla decisioneLink al provvedimentoLink al casoNel caso di specie il dipendente era stato inviato ad operare in quota ed era caduto dall’alto del ponteggio utilizzato perché, in corrispondenza del castello di tiro, lo stesso ponteggio non era dotato di alcuna protezione contro le cadute verso l’interno dell’edificio in costruzione, e anche perché la passerella che esisteva nello stesso punto era stata realizzata con semplici assi di legno appoggiate alla struttura.Link alla massimaLa responsabilità del committente nei confronti dei terzi si configura quando: (i) il fatto lesivo è stato commesso dall’appaltatore in esecuzione di un ordine impartitogli dal direttore dei lavori o da altro rappresentante del committente (conf. Cass. nn. 2745/1999, 4361/2005); (ii) si evince una culpa in eligendo per aver affidato il lavoro ad impresa priva delle necessarie capacità tecniche; (iii) ricorrono i presupposti dell’art. 2043 c.c. (conf. Cass. nn. 11757/2011, 15185/2004). Gli stessi principi si applicano nel rapporto di subappalto tra appaltatore (c.d. subcommittente) e subappaltatore.La solidarietà tra committente e datore di lavoro, appaltatore/subappaltatore si fonda sul rispetto delle norme in materia di sicurezza nei cantieri che prevedono in capo a colui, nella cui disponibilità permane l’ambiente di lavoro, l’obbligo di adottare tutte le misure necessarie a tutelare l’integrità e la salute dei lavoratori, consistenti nell’informazione adeguata ai singoli lavoratori e, in generale, nella predisposizione di tutte le misure necessarie al raggiungimento dello scopo. Da ciò discende che il comportamento omissione del lavoratore in ordine all’avvalersi delle predette cautele non è, di per sé, idoneo ad escludere il nesso causale rispetto alla condotta colposa del committente che non abbia provveduto all’adozione di tutte le misure di prevenzione rese necessarie dalle condizioni concrete di svolgimento del lavoro (conf. Cass. nn. 14207/2013, 19081/2013, 21694 /2011).Link alla decisioneIl Collegio ha rigettato:-la domanda di parziale riforma della sentenza impugnata con riferimento al capo in cui accertava la responsabilità dell’appaltatore in via solidale con il subappaltatore; - la domanda di accertamento del concorso di colpa dell’infortunato.Link al provvedimentoParole chiaveappalto - committente - appaltatore - sub-appaltatore - autonomia di gestione - culpa in eligendo - art. 2043 c.c. - art. 2087 c.c. - condotta del lavoratore - nesso causale - colpa - caduta - protezione - ponteggio5) Corte di Appello di Brescia - Sentenza del 15 novembre 2018, n. 400 (Presidente: Dott.ssa Antonella Nuovo - Consigliere relatore Dott. Antonio Matano)Diritto del lavoro >Infortunio sul lavoro >Violazione delle tutele sul lavoro (art. 2087 c.c.) > PredizioneSE i dipendenti dell’appaltatore subiscono un infortunio sul luogo del lavoro ALLORA sul committente, nella cui disponibilità permane l’ambiente di lavoro, grava l’onere solidale di adottare tutte le misure necessarie a tutelare l’integrità e la salute dei lavoratori, ancorché dipendenti dell’impresa appaltatrice.Link al casoLink alla massimaLink alla decisioneLink al provvedimento Link al casoNel caso di specie il lavoratore, si infortunava mentre rimuoveva il carter di protezione della smerigliatrice (c.d. mola) indispensabile per compiere il lavoro affidatogli  e il disco rotante (la mola) si frantumava proiettando pezzi contro la mano destra che restava gravemente ferita. Nonostante il lavoratore sia stato dichiarato decaduto dalla domanda volta ad ottenere la dichiarazione di sussistenza di un rapporto di lavoro alle dipendenze della Committente, né il datore di lavoro né il committente hanno dimostrato l’assolvimento dell’obbligo di sicurezza ex art. 2087 c.c. Link alla massimaIn ipotesi di appalto lecito, il committente, nella cui disponibilità permane l’ambiente di lavoro, ha l’onere (ai sensi degli artt. 2087 c.c. e 7 d.lgs. n. 626/1994, quest’ultimo applicabile “ratione temporis”) di adottare tutte le misure necessarie a tutelare l’integrità e la salute dei lavoratori, ancorché dipendenti dell’impresa appaltatrice (segnatamente: fornire adeguata informazione ai singoli lavoratori circa le situazioni di rischio; predisporre quanto necessario a garantire la sicurezza degli impianti; cooperare con l’appaltatrice nell’attuazione degli strumenti di protezione e prevenzione dei rischi connessi sia al luogo di lavoro sia all’attività appaltata) (conf. Cass. nn. 798/2017, n. 21694/2011, n. 19494/2009).L’obbligo di predisporre misure di sicurezza idonee alla tutela dei propri lavoratori risulta tanto più stringente laddove l’attività appaltata risulta caratterizzata dall’uso di macchinari pericolosi. In caso di infortunio sul lavoro, trova, dunque, applicazione la stessa regola probatoria propria della responsabilità contrattuale con onere a carico della committente di dimostrare l’assolvimento dell’obbligo di sicurezza ex art. 2087 c.c.Link alla decisioneIl Collegio:- ha rigettato la domanda di dichiarazione della sussistenza di un rapporto di lavoro subordinato tra il lavoratore appellante e la Committente per intervenuta decadenza ai sensi dell’art. 32 l. n. 183/2010; - ha accolto la domanda di accertamento della responsabilità in solido della Committente con l’appaltatore ex artt. 2087 c.c. e 7 d.lgs. n. 626/1994.Link al provvedimentoParole chiaveInfortunio sul lavoro - responsabilità solidale - macchinari pericolosi - rischio elettivo - onere della prova - dinamica del fatto - lavoro subordinato - appalto - art. 2087 c.c. - art. 7 d.lgs. n. 626/19946) Corte di Appello di Brescia - Sentenza del 1° febbraio 2018, n. 49 (Presidente relatore: Dott.ssa Antonella Nuovo)Diritto del lavoro >Licenziamento disciplinare per giusta causa >Mala gestio del  Direttore Generale di s.r.l. >Violazione degli obblighi contrattuali di diligenzabuona fede(art. 2104-2105 c.c.) >PredizioneSE il Direttore Generale della società non svolge adeguatamente i compiti affidati, soprattutto in ragione del ruolo rivestito e delle specifiche mansioni ricoperte, ALLORA è legittimo il suo licenziamento disciplinare.Sanzione massima comminabileimmediatamente in caso di condotta lesivadel vincolo di fiducia tra datore di lavoro e lavoratore (assenza di c.d. preavviso).Link al casoLink alla massimaLink alla decisioneLink al provvedimentoLink al caso Nel caso di specie il direttore generale era incorso nella mala gestio del magazzino, aveva omesso di redigere i budget aziendali ed non aveva vigilato sull’operato della responsabile amministrativa determinando alterazioni di bilancio e mancata sollecita realizzazione dei crediti vantati dall’impresa.Link alla massimaIl direttore generale di un’impresa è un dirigente al vertice della gerarchia dei lavoratori subordinati di un’impresa che opera in rapporto diretto con gli amministratori, dando attuazione alle loro direttive. Per questa sua rilevanza, pari a quella dell’institore, è spesso assoggettato alle norme dedicate agli amministratori (art. 2396 c.c.).Il direttore generale risponde per i danni arrecati alla società nello svolgimento dei “compiti affidati”. Nel caso in cui la sua responsabilità derivi da direttive impartite dagli amministratori, essa concorrerà con la responsabilità di questi ultimi atteso che, ex art. 2392, co. 2, c.c., il direttore generale è tenuto ad attivarsi per impedire il compimento di atti pregiudizievoli e, quindi, può essere chiamato a rispondere nonostante l’irriducibilità dell’evento dannoso alla sua competenza qualora, essendone a conoscenza, non ne abbia impedito il compimento. La condotta posta in essere dal dipendente, consistente nella plurima violazione delle principali normative interne della banca, circolari ed ordini di servizio attinenti alla materia del conflitto di interessi ed all’inserimento dei dati nell’anagrafe dell’istituto, è idonea ad integrare la giusta causa del licenziamento.Link alla decisioneIl Collegio ha rigettato la domanda di dichiarazione di illegittimità del licenziamento disciplinare intimato all’appellante per mancanza di giusta causa.Link al provvedimentoParole chiaveMala gestio - diligenza - buona fede - direttore generale - dirigente - art. 2396 c.c. - art. 2392, co. 2, c.c. - atti pregiudizievoli - conoscenza - preavviso - alterazione bilanci - vigilanza - giusta causa7) Corte di Appello di Brescia - Sentenza del 18 ottobre 2018, n. 376 (Presidente relatore: Dott.ssa Antonella Nuovo)Diritto del lavoro >Licenziamento disciplinare per giusta causa >Comportamento fraudolento del lavoratore >Onere della prova per il lavoratore >Violazione degli obblighi contrattuali di diligenzabuona fede(artt. 2104-2105 c.c.) >PredizioneSE la dipendente, pur godendo della massima fiducia nel controllo capillare sulle operazioni commerciali dell’impresa, omette di effettuare i controlli necessari per il corretto svolgimento delle mansioni affidatele ALLORA è legittimo il suo licenziamento disciplinare.Sanzione massima comminabile immediatamente in caso di condotta lesiva del vincolo di fiducia tra datore di lavoro e lavoratore (assenza di c.d. preavviso).Link al caso Link alla massimaLink alla decisioneLink al provvedimentoLink al caso Nel caso di specie la responsabile amministrativa di una società aveva alterato deliberatamente i report forniti dall’amministrazione e, all’insaputa della direzione, creava, modificava e/o alterava la documentazione allegata alle fatture di trasporto inserendo numerosi trasporti mai effettuati solo apparentemente esposti alle tariffe concordate dalla datrice di lavoro con i corrieri.Link alla massima La giusta causa del licenziamento può consistere anche nella mera omissione degli obblighi di controllo formanti oggetto delle mansioni assegnate al prestatore di lavoro, tanto più se il lavoratore godeva della massima fiducia nel controllo capillare sulle operazioni commerciali dell’impresa. In presenza di una tale condotta omissiva, di per sé idonea a configurare un inadempimento gravissimo, non è richiesta né la verifica, da parte del Giudice, della proporzionalità tra la condotta e la sanzione, né l’allegazione, da parte del datore di lavoro, della condotta positiva, alternativa al comportamento di controllo tenuta dal lavoratore.Link alla decisioneIl Collegio ha rigettato la domanda di dichiarazione di illegittimità del licenziamento intimato all’appellante per tardività e genericità della contestazione.Link al provvedimentoParole chiaveCondotta fraudolenta - omissione - controllo - inadempimento gravissimo - proporzionalità - onere della prova - immediatezza - specificità della contestazione - diligenza - buona fede - art. 2104 c.c. - art.2105 c.c.8) Corte di Appello di Brescia - Sentenza del 23 gennaio 2019, n. 27 (Presidente relatore: Dott.ssa Antonella Nuovo)Diritto del lavoro >Licenziamento disciplinare per giusta causa >Insubordinazione >Assenza ingiustificata >Violazione degli obblighi contrattuali di diligenza e buona fede (art. 2104-2105 c.c.) >PredizioneSE la dipendente, affetta da malattia cronica recidivante che, facendo leva sul proprio stato di salute, si rifiuta di svolgere le mansioni affidatele e tiene un comportamento scurrile e minaccioso nei confronti dei colleghi e superiori ALLORA è legittimo il suo licenziamento disciplinare.Sanzione massima comminabile immediatamente in caso di condotta lesiva del vincolo di fiducia tra datore di lavoro e lavoratore (assenza di c.d. preavviso).Link al casoLink alla massimaLink alla decisioneLink al provvedimentoLink al caso Nel caso di specie la lavoratrice, dipendente pubblica del Comune, invalida al 70% si era assentata ingiustificatamente dal lavoro per 5 giorni asserendo uno stato psicofisico tale da renderla inidonea alla prestazione, tuttavia non adeguatamente comprovato da idonea attestazione medica.Link alla massima In tema di pubblico impiego, l’assenza priva di valida giustificazione per un numero di giorni, anche non continuativi, superiore a 3 nell’arco di un biennio [ex art. 55-quater, co. 1, lett. b) d.lgs. n. 165/2001] consente l’intimazione della sanzione disciplinare del licenziamento purché non ricorrano elementi che assurgano a “scriminante” della condotta tenuta dal lavoratore, tali da configurare una situazione di inesigibilità della prestazione lavorativa (conf. Cass. n. 18326/2016). Anche in presenza di uno degli illeciti elencati nell’art. art. 55-quater, co. 1, d.lgs. n. 165/2001, l’amministrazione è tenuta a svolgere il procedimento disciplinare all’esito del quale, valutate tutte le circostanze del caso concreto e, in particolare, la ricorrenza di circostanze influenti sull’intensità del dolo o la gravità della colpa idonee ad attenuare la responsabilità del dipendente, può irrogare anche una sanzione conservativa. Va esclusa, quindi, la configurabilità in astratto di qualsivoglia automatismo nell’irrogazione di sanzioni disciplinari, specie qualora queste consistano nella sanzione espulsiva (conf. Cass. n. 1351/2016).In ipotesi di assenza ingiustificata, è onere del lavoratore dedurre e provare tutti gli elementi che consentano di valutare la ricorrenza di circostanze tali da impedire lo svolgimento dell’attività lavorativa, con particolare riguardo all’adempimento della prestazione principale, agli obblighi strumentali di correttezza e diligenza capaci di giustificare la condotta tenuta dal lavoratore. Link alla decisioneIl Collegio ha rigettato:- la domanda di annullamento del licenziamento disciplinare;- la domanda di incostituzionalità della norma dell’art. 55-quater, d.lgs n. 165/01 per manifesta infondatezza, laddove renderebbe indispensabile la giustificazione della malattia anche nel caso di invalidità.Link al provvedimentoParole chiaveinsubordinazione - pubblico impiego - assenza ingiustificata - art. 2104 c.c. - art. 2105 c.c. - diligenza - buona fede - art. 55-quater, co. 1, d.lgs. n. 165/2001 - dolo - sanzione conservativa - impedimento - invalidità - proporzionalità9) Corte di Appello di Brescia - Sentenza del 25 ottobre 2018, n. 419 (Presidente: Dott.ssa Antonella Nuovo - Consigliere relatore Dott.ssa Giuseppina Finazzi)Diritto del lavoro >Licenziamento disciplinare per giusta causa >Insubordinazione >Assenza ingiustificata >Violazione degli obblighi contrattuali di diligenza e buona fede (art. 2104-2105 c.c.) >PredizioneSE il lavoratore che abbandona ingiustificatamente il posto di lavoro, ritarda o si assenta quando le mansioni affidategli comportano la sorveglianza o il controllo continuo di un bene il cui venir meno comporta un rischio per l’incolumità delle persone o per la sicurezza degli impianti, ALLORA è legittimo il suo licenziamento disciplinare.Sanzione massima comminabile immediatamente in caso di condotta lesiva del vincolo di fiducia tra datore di lavoro e lavoratore (assenza di c.d. preavviso).Link al casoLink alla massimaLink alla decisioneLink al provvedimentoLink al caso Nel caso di specie il dipendente, capo-impianto deputato al controllo di un impianto postale funzionante 24 h su 24, non si era presentato in servizio nel turno assegnato ma si era attivato per garantire la funzionalità del servizio chiedendo ad un collega di sostituirlo ed avvisando la sub-committente, evitando qualsiasi pregiudizio concreto al datore di lavoro.Link alla massima La giusta causa del licenziamento può consistere nell’abbandono ingiustificato, nell’assenza o nel ritardo al lavoro da parte del prestatore di lavoro, quando le mansioni comportino la sorveglianza o il controllo continuo di un bene il cui venir meno comporta un rischio per l’incolumità delle persone o per la sicurezza degli impianti.Ai fini della riconducibilità della predetta condotta tra quelle punite dalla contrattazione collettiva con sanzioni conservative o con il licenziamento, è irrilevante l’eventuale pregiudizio subìto dal datore di lavoro a causa dell’abbandono del posto di lavoro. In tali ipotesi, la condotta del lavoratore, punita sempre con l’espulsione, assume rilievo soltanto sotto il profilo del tipo di sanzione da applicare: licenziamento per giusta causa, e dunque senza preavviso, o per giustificato motivo soggettivo, e dunque con preavviso (art. 48 e ss. CCNL).Link alla decisioneIl Collegio ha rigettato la domanda di dichiarazione di illegittimità del licenziamento per giustificato motivo soggettivo. Link al provvedimentoParole chiaveinsubordinazione - assenza ingiustificata - art. 18, co. 5-6, l. 300/1970 - art. 2104 c.c. - art. 2105 c.c. - diligenza - buona fede - onere della prova - gravità - condotta - proporzionalità - abbandono ingiustificato - ritardo - sorveglianza - rischio - incolumità - sicurezza - impianti - pregiudizio10) Corte di Appello di Brescia - Sentenza del 18 gennaio 2018, n. 69 (Presidente: Dott.ssa Antonella Nuovo - Consigliere relatore: Dott.ssa Giuseppina Finazzi) Diritto del lavoro > Licenziamento disciplinare per giusta causa >Autotutela del lavoratore (sospensione autonoma della prestazione lavorativa) >PredizioneSE il lavoratore sospende autonomamente e proporzionalmente la prestazione lavorativa ALLORA è legittimo il licenziamento disciplinareLink al casoLink alla massimaLink alla decisioneLink al provvedimentoLink al casoNel caso di specie il lavoratore, vedendosi soppressi i trattamenti migliorativi in essere prima del trasferimento d’azienda, riduceva autonomamente e proporzionalmente la prestazione lavorativa lamentando un inadempimento del datore di lavoro.Link alla massimaIn ipotesi di cessione d’azienda, l’accordo sindacale concluso ai sensi dell’art. 47, co. 5, l. n. 428/1990, con il quale sia convenuto che tutti i rapporti di lavoro in essere con la società cedente siano trasferiti alla cessionaria a condizione della soppressione di tutti i trattamenti individuali migliorativi rispetto al trattamento economico della contrattazione collettiva nazionale pertinente e della contrattazione aziendale, è vincolante ed efficace per tutte le parti interessate alla cessione, ivi compresi i lavoratori, ancorché non iscritti alle organizzazioni sindacali stipulanti e pur in assenza di adesione o ratifica (conf. Cass. n. 4073/2001).Nel caso di trasferimento d’azienda di un’impresa assoggettata a procedura concorsuale, la derogabilità dell’art. 2112 c.c. si giustifica in ragione della conservazione dei livelli occupazionali e si legittima con la garanzia della conclusione di un accordo collettivo capace di derogare la fattispecie con efficacia nei confronti di tutti i soggetti interessati (conf. Cass. nn. 19282/2011, n. 5929/ 2008).La priorità di tutela si sposta, per politica legislativa, dal piano del singolo lavoratore (cui risponde l’esclusiva applicazione dell’art. 2112 c.c.) al piano dell’interesse collettivo al perseguimento dell’agevolazione della circolazione dell’azienda, quale strumento di salvaguardia della massima occupazione, in una condizione di obiettiva crisi imprenditoriale, anche pregiudicando alcuni diritti titolati nell’art. 2112 c.c. purché ci si avvalga della consultazione sindacale.In ogni caso, il lavoratore non può rendersi totalmente inadempiente sospendendo autonomamente e proporzionalmente la prestazione lavorativa quando il datore di lavoro assolva a tutti gli obblighi propri (vale a dire: pagamento della retribuzione, copertura previdenziale e assicurativa, assicurazione del posto di lavoro), potendo una parte rendersi totalmente inadempiente ed invocare l’art. 1460 c.c. soltanto se è totalmente inadempiente l’altra parte (conf. Cass. nn. 836/2018, 2033/2013, 12696/2012, 29832/2008). Agli obblighi ex artt. 2086 e 2104 c.c., da applicarsi alla stregua del principio sancito dall’art. 41 Cost., il lavoratore può, dunque, legittimamente sottrarsi solo a fronte di un totale inadempimento dell’altra parte o di inadempimento di tale gravità (perché, ad esempio, in grado di compromettere i beni personali del lavoratore, quali vita e salute) da non consentire la prosecuzione dell’attività lavorativa (conf. Cass. n. 836/2018).Il licenziamento, costituendo la più grave delle sanzioni applicabili al lavoratore, in tanto può essere considerato legittimo in quanto l’inadempimento del dipendente rivesta una gravità tale che qualsiasi altra sanzione risulti insufficiente a tutelare l’interesse del datore di lavoro, essendo irrimediabilmente venuto meno l’elemento fiduciario che costituisce il presupposto fondamentale della collaborazione tra le parti del rapporto di lavoro.Link alla decisioneIl Collegio ha rigettato la domanda di annullamento del licenziamento disciplinare con conseguente reintegrazione nel posto di lavoro.Link al provvedimentoParole chiaveAutotutela del lavoratore - cessione d’azienda - accordo sindacale - trattamento economico  - ratifica - trasferimento d’azienda - art. 2112 c.c. - inadempimento parziale - art. 1460 c.c. - interesse collettivo - crisi - sospensione - art. 2086 c.c. - art. 2104 c.c. - art. 41 Cost. - gravità - assenza ingiustificata - art. 47, comma 5, l. 428/9011)	Corte di Appello di Brescia - Sentenza del 18 gennaio 2018, n. 80 (Presidente: Dott.ssa Antonella Nuovo - Consigliere relatore Dott.ssa Giuseppina Finazzi)Diritto del lavoro >Licenziamento per giustificato motivo oggettivo >Soppressione della mansione >Onere della prova per il datore di lavoro >Violazione degli obblighi contrattuali >PredizioneSE il datore di lavoro offre prova dell’esigenza di una riorganizzazione del lavoro, non necessariamente connessa a situazioni di crisi aziendale, ALLORA è legittimo il licenziamento comminato al lavoratore.Atto con cui il datore di lavoro interrompe unilaterlamente il rapporto lavorativo per ragioni attinenti alla riorganizzazione aziendale (diritto al preavviso.Link al caso Link alla massimaLink alla decisioneLink al provvedimentoLink al caso Nel caso di specie la direttrice generale di una Parrocchia, nonché della casa di riposo e dell’hospice gestiti da detto ente ecclesiastico, era stata licenziata a seguito di un radicale riassetto organizzativo imposto dall’andamento negativo dell’attività e nell’impossibilità di assegnare la dipendente a mansioni diverse.Link alla massima Il giustificato motivo oggettivo di licenziamento di cui all’art. 3, l. n. 604/1966 può consistere anche nella semplice esigenza di una riorganizzazione del lavoro che non deve essere necessariamente connessa a situazioni di crisi, potendo anche solo derivare dall’affidamento a terzi del lavoro svolto dal dipendente licenziato o alla ridistribuzione di tale lavoro tra gli altri dipendenti in funzione di un’apprezzabile riduzione dei costi.In ipotesi di riassetti organizzativi attuati per la più economica gestione dell’azienda, sussiste il giustificato motivo oggettivo di licenziamento a condizione che si tratti di assetti non pretestuosi e strumentali in quanto diretti a fronteggiare situazioni sfavorevoli, non contingenti, che influiscano decisamente sulla normale attività produttiva (conf. Cass. n. 3030/1999).La scelta dell’imprenditore, anche ai sensi dell’art. 41 Cost., è, comunque, insindacabile nei suoi profili di congruità ed opportunità senza che la necessaria verifica dell’effettività di tale scelta comporti un’indagine in ordine ai margini di convenienza e di onerosità di costi connessi al sistema organizzativo modificato dall’imprenditore (conf. Cass. nn. 6222/98, n.  22535/2008).L’imprenditore è gravato dall’onere di provare il giustificato motivo oggettivo addotto a fondamento del licenziamento che deve essere oggettivamente verificabile, ossia non pretestuoso; mentre, per quanto riguarda l’assolvimento dell’onere di “ripescaggio”, il datore di lavoro deve dimostrare, prescindendo da un rigido e prefissato schema di prova e mediante idonei fatti positivi, che non vi fossero altri posti di analogo livello o che i residui posti di lavoro al tempo del licenziamento fossero stabilmente occupati da altri lavoratori, presso tutte le sedi dell’attività aziendale, salvo il caso di preliminare rifiuto del lavoratore di trasferirsi altrove. Non è onere del datore, pertanto, la creazione nell’ambito della propria struttura un posto di lavoro ad hoc non presente nel proprio organigramma (conf. Cass. n. 5963/2913).Link alla decisioneIl Collegio ha rigettato il ricorso.Link al provvedimentoParole chiaveSoppressione  mansione lavorativa - art. 3, l. n. 604/1966 - riorganizzazione - crisi - affidamento a terzi - ridistribuzione - riduzione - pretestuosità - art. 41 Cost - onere della prova - ripescaggio - trasferimento - direttore generale - parrocchia - casa di riposo - hospice - riassetto - esternalizzazione - repêchage12) Corte di Appello di Brescia - Sentenza del 25 gennaio 2018, n. 94 (Presidente: Dott.ssa Antonella Nuovo - Consigliere relatore Dott.ssa Giuseppina Finazzi)Diritto del lavoro >Licenziamento per giustificato motivo oggettivo >Superamento del periodo di comporto >Violazione degli obblighi contrattuali >PredizioneSE il lavoratore supera il periodo di comporto, sussistendo la presunzione di continuità della malattia, ALLORA è legittimo il suo licenziamento.Atto con cui il datore di lavoro interrompe unilaterlamente il rapporto lavorativo per ragioni attinenti alla riorganizzazione aziendale (diritto al preavviso.Link al casoLink alla massimaLink alla decisioneLink al provvedimentoLink al caso Nel caso di specie il lavoratore era stato licenziato per essersi assentato nell’ultimo triennio lavorativo per 366 giorni superando il periodo di conservazione del posto di lavoro previsto in 365 giorni.  Link alla massima Ai fini del calcolo del periodo di comporto, sussiste presunzione di continuità della malattia, per cui è necessario conteggiare anche i giorni festivi o, comunque, non lavorativi, le domeniche e le festività cadenti nel periodo di assenza per malattia indicato nel certificato medico. Tale presunzione di continuità non opera per le festività ed i giorni non lavorativi che cadono nella diversa ipotesi di certificati in sequenza (cioè le assenze intermedie tra un certificato e l’altro, cc.dd. “giorni a cavallo” tra due periodi di malattia). La circostanza che si sia in presenza di una ricaduta non è idonea a dimostrare, in assenza di altri elementi, che il lavoratore, nei giorni immediatamente precedenti, fosse in condizione di rendere in concreto la prestazione lavorativa (conf. Cass. nn. 24027/16, 21385/04).Link alla decisioneIl Collegio ha rigettato la domanda di dichiarazione di illegittimità del licenziamento per superamento del periodo di comporto e della conseguente domanda di reintegrazione del lavoratore nel posto di lavoro.Link al provvedimentoParole chiaveSuperamento periodo di comporto - presunzione di continuità - malattia - certificato medico - festività - certificati medici in sequenza - ricaduta - art. 18, co. 4, l. n. 300/1970 - termine esterno